---
created_at: '2014-08-28T00:49:39Z'
id: Kronologi
links:
  category:
  - Kronologi
  - Tidslinjer
  mention:
  - Abraxes
  - Cai
  - Calnia
  - 'Certani Turalian fin Olinael t''un Sanari t''an Heleie'
  - Charankahet
  - Colonbergen
  - 'Cuvri''an'
  - Dahzûrs rit
  - De Tysta
  - De Yttre Öarna
  - Den eviga vinden
  - Den silverna ökenvargen
  - Ebhron
  - Esgithe
  - Första Snön
  - Ghaële
  - Hanno Shokei
  - Haramelo Mazdrac d.y.
  - Izman Regelius
  - Jadedrakarna
  - Jahangir
  - Jandlinatjari
  - Khrun klan Drezin hus Vartakh
  - 'Kuru''gan'
  - Lenonga
  - 'Letharion Tharsari''an eli Galarin'
  - Lian Hagarsdotter
  - Matruk Wolani
  - 'May''axatl'
  - 'Nhim-Karak'
  - 'Ni''hârmá'
  - Nicoz
  - Perimanskogen
  - Silverrävarna
  - St Baraxors kloster
  - Svärdsspelen i Hadarlon
  - Syantecaran
  - Sûretske Archásara
  - 'Tanstari Fiovari fin Elivariol t''un Sanari t''an Livaesin'
  - Tenavron Cevarin fin Vathae
  - Thizara
  - Thoyagon
  - Toktamish
  - Uriangkathai
  - Uriangkathai khan Orkhon
  - Verduhrakh
  - Vitala Rommer
  - Wrarrl
  - Yakthanoga
  - Yanginor
  - Zahalin
title: Kronologi
---

2967/1512 
---------

-   [Tenavron Cevarin fin Vathae] lokaliserar efter decenniers hårt arbete de legondomsusade
    [Jadedrakarna]. Tillsammans med hus [Cuvri'an] och sina vapendragare börjar han arbeta för att
    samla ihop relikerna. Cuvri'an motarbetas av [De Tysta] som ogärna vill se jadedrakarna falla i
    orätta händer. Situationen eskalerar till rena strider. [Letharion] visar sig ha varit allierad
    med de Tysta sedan gammalt och förråder sina vänner, men dör själv. I slutändan får de Tysta
    erkänna sig besegrade och jadedrakarna övergår till Cuvri'an.

2968/1513 
---------

-   Kantonand [Thoyagon] mördas av sin hustru, [Lian Hagarsdotter], hans kanton hamnar sedermera
    under Cuvri'ans kontroll. En politiskt tveksam manöver som dock sker med administrat [Khruns]
    goda minne.

<!-- -->

-   En koalition av östrauniska horder under [Jahangir] av [Den silverna ökenvargen] och
    [Uriangkathai] av [Den eviga vinden] anfaller Consaber via Tokon. Den eviga vinden drar sig
    nästan omedelbart ur kriget och återvänder till stäppen, och kraftigt försvagade besegras
    återstående rauner grundligt av Consabers försvarare. Uriangkathai blir kraftigt stigmatiserad
    bland raunerna, men anledningen till hans svek förblir höljd i dunkel.

<!-- -->

-   [Silverrävarna] grundas på [Verduhrakhs] initiativ.

2969/1514 
---------

-   Dibukkulter härjar i Colonan, den vedervärdige [Vitala] har återigen tagit kontrollen över norra
    Colonans nekrokulter och bedriver ett obarmhärtigt guerillakrig mot den nordcoloniska adeln.

<!-- -->

-   Hus Cuvri'an fortsätter sitt märkliga maktspel i norra Colonan och lägger allt mer mark under
    sig. Cuvri'an är i slutet av året det hus i Legio Colonan med näst störst landegendomar.

<!-- -->

-   [Izman Regelius] vinner [Svärdsspelen i Hadarlon].

<!-- -->

-   Det kortlivade [May'axatl-riket] går under i samband med intensiva stridigheter under vilka dess
    härskare avlidit. Rykten gör gällande att en mäktig artefakt förts ut ur riket under kaoset.

2970/1515 
---------

-   Raunländska plundringståg i Colonan och Thalamur. Den silverne ökenvargen, decimerad och bitter,
    är fortsatt aggressiv.

<!-- -->

-   Raunernas översteprästers, De Tysta, högsäte Monoliten angrips och plundras av drakväktare och
    kamorfen [Ni'hârmá]. Ett föremål med gudomliga krafter blir stulet, och hamnar omsider i
    Verduhrakhs klor.

<!-- -->

-   Oneirotropins existens bekräftas slutligen av Legio Colonan, efter att en monolit med mätbart
    oneirotropisk natur funnits på en öde ö i Stora arkipelagen.

<!-- -->

-   [Certani] och [Tanstari] rekryteras av hus Cuvri'an.

<!-- -->

-   Den försvunna ruinstaden [Yanginor] återupptäcks högt upp i [Colonbergen]. Rauner ledda av
    Ni'hârmá slåss mot Verduhrakhs hantlangare för kontroll över staden. Fokus för stridigheterna
    verkar vara klockorna i stadens högsta torn.

2971/1516 
---------

### Februari

-   I Soldarn uppstår ett våldsamt alviskt uppror på grund av en soldisk adelsmans övergrepp på
    alvpopulationen. Troll härjar ungefär samtidigt, och stort kaos utbryter.

### Maj

-   Sammandrabbningar mellan skogsfolk och alver, soldiska soldater och [en okänd fraktion] i
    Soldarn.

### Juli

-   Svärdsspelen i Hadarlon ställs in då inbördeskriget i Soldarn eskalerar.

### Januari

-   Kraden Nanorgóna gör sitt återinträde på Mundanas storpolitiska scen. Han har i hemlighet
    uppfört maktbaser på [Cai] och i [Ebhron] och verkar ha storslagna planer.

<!-- -->

-   [Nhim-Karak] reanimeras av Nanorgóna, trots drakalliansens försök att hindra honom.

<!-- -->

-   Verduhrakh iscensätter sin egen död för att vilseleda Nanorgóna.

### Oktober

-   Calnia plågas av en [mardrömsartad vederstyggelse] som hemsöker staden nattetid.

### November

-   Nanorgóna flyttar fram sina positioner, och i en våghalsig och smågalen bid to power angriper
    han kungliga slottet i Calnia direkt. Vilda strider utbryter runt om i Calnia. I slutänden dödar
    Liann Nanorgóna, något denne verkar märkligt nöjd med.

### December

-   [Första Snön] räddas av Cuvri'ans förkämpar.

2972/1517 
---------

-   Urmörkrets avatar, De Tystas överstepräst Orlik, förleder raunerna och lyckas till sist få dem
    att förbereda ett anfall mot Drunok. Förevändningen är en övertygelse om att en uråldrig fiende
    (Mörkret) har infiltrerat Drunok likt en farsot, men i själva verket är raunerna själva lika
    infekterade. Orlik och hans gelikar spelar ut alla mot varandra för att sarga både Drunok och
    raunerna så mycket som möjligt inför Mörkrets antågande.

### Januari

-   Hus Cuvri'ans förkämpar inser att Nanórgona lyckats hålla sin själ vid liv genom att gömma sig i
    henéaalvens Första Snöns kropp

### Februari

-   Cuvri'an allierar sig slutligen med Nanorgóna, tvärt emot Verduhrakhs direkta order, och hjälper
    denne att ta sig ner till resterna av en eterseglare som vilar under Haléa Teren. Genom den
    uråldriga magitech som finns kvar i eterseglaren kan Nanorgóna återskapa sin kropp och med den
    allt av sin forna styrka. Nanorgóna är nu igen en av Mundanas absolut kraftfullaste magiker.

### Mars

-   Nanorgóna använder sin nyfunna styrka för att trotsa drakalliansen och utropar sig åter igen
    till härskare över Edron.

<!-- -->

-   Konflikter utbryter inom Cuvri'an angående relationen till Nanorgóna. Verduhrakh och de flesta
    av husets medlemmar propagerar för att Nanorgóna måste bekämpas, en mindre grupp ledd av
    Tenavron vill istället alliera sig med ärkemagikern.

### April

-   Tenavron försvinner efter ha allierat sig med Nanorgóna.

### Oktober

Nanorgóna gör ett nytt försök att fullborda sitt magnum opus, den ritual som kostade honom allt
senaste gången han försökte sig på den. Ritualen kapas dock av [Yakthanoga] som gömt sig i Tenavrons
kropp. Yakthanoga kommer farligt nära att omskapa sig själv till en gudahärskare av fruktansvärd
kraft. Han stoppas dock i sista stund av drakalliansen. Flera drakar, däribland [Jandlinatjari], får
dock betala med sina liv för segern.

### November

-   Vrimzikiels upprorshär skingras i en strid vid Mitheras utkant. Vrimzikiel själv lyckas dock
    undkomma.

2973/1518 
---------

### April

-   Raunländska horder med Den eviga vinden och Den silverne ökenvargen i spetsen angriper Illtariet
    i Drunoks utkant, ledda av [Uriangkathai][1] och [Jahangir], och avancerar fort vidare in i
    Drunok. De allierar sig med häxmästaren Moróga i Utmark. Raunkriget tar sin börjar.

### Maj

-   Drunoks prinsessa Rianna tas tillfånga av raunerna. Hon befrias, men mördas ironiskt nog så fort
    hon kommit i 'säkerhet'. Den skyldiga, en slavinna till en suspekt mûhadinsk häxmästare, skonas
    till livet sedan kungen fått häxmästarens huvud på ett fat. Vrimzikiel, involerad i en
    konspiration för att släppa in raunerna i Arlon, tillfångatas. Resterna av hans upprorshär
    skingras helt.

<!-- -->

-   En av sanaris autokrater, Vetherian, mördas i Kisharnias torn av en fraktion sanariädlingar som
    vill hämnas hans experiment med den magiska sjukdomen 'Vita döden', som dödade många alver i
    småbyar i Sunaris periferi för fyrtiotalet år sedan. De ansvariga grips fort, men dvärgar och
    cirefalier som tros ha varit involverade undkommer. Saken tystas fort ned och är för allmänheten
    okänd.

### Juni

-   Den mystiske Gaoste dal'Avon vinner svärdsspelen, som för tillfället arrangeras av ashariska
    rikemän och hålls vid pyramiden på Ashaslätten på grund av kriget i Soldarn.

<!-- -->

-   Rauner från Den silverne ökenvargens hord erövrar Urag-Ghan och Raunflodens norra stränder.

### Juli

-   Vrimzikiel dör av okänd anledning i en fånghåla i Marek Pomian.

### September

-   Jahangir dödas av drakväkterskan Inalea, i raunernas ögon en hämnddemon man skrämmer barn med.
    Hon räddas undan De Tystas prästerskap av ett gäng tappra vänner. Kaos utbryter i Den silverne
    ökenvargens hord. Raunerna inleder en kostsam jakt på Inalea.

### Oktober

-   En jargisk legion under general Zenos Inakim förmås på något sätt att förråda sin kejsare och
    sitt fosterland och tåga över gränsen en masse för att hjälpa till i kriget i Drunok. Det visar
    sig senare att general Zenos på något sätt blev lurad, men han belönas efter kriget med en
    hertigtitel i Drunok.

<!-- -->

-   Prins Rion av Drunok ertappas som en förrädare och grips i Ramdors ruiner. Arlon faller strax
    därpå, belägrat sedan länge, och konungen lyckas nätt och jämt räddas undan genom en lönngång.
    Drunoks motståndshär vinner sin första seger mot en raunländsk styrka vid Grimssalar, och sedan
    kungen räddats återsamlas man vid Silverfloden långt söderut. Häxmästaren Moróga dödas då hans
    fängslade drake, Golhbrand, bryter sig fri och äter upp honom. Draken försvinner sedan bort på
    himlen.

### November

-   Valdusborg, Drunoks mäktigaste fäste, belägras av Den vita horden. Försvararna håller ut
    tillräckligt länge för att den legendariske Kumbanigash den Svarte ska hinna anlända med en
    mäktig här av vandöda, tiraker och rauner, och Den vita horden blir nästintill utplånad. Drunoks
    armé förenas med Kumbanigashs och besegrar tillslut raunerna och Morógas här i slaget om Arlon.
    Storkhagan Uriangkathai går med på fred i Drunok i utbyte mot fortsatt inflytande över området
    genom sin dotters äktenskap med konungen.

<!-- -->

-   November - Orlik förpassas tillfälligt från Mundana av Kumbanigash i slaget vid Arlon, och
    draken Jandlinatjari övertygar åter en gång Uriangkathai att ge vika.

### December

-   Lischen Alariel och rauner som inte accepterat freden sprider ut en våldsam magisk farsot, Vita
    Döden, i Drunok och väcker de döda till liv. Stort tumult utbryter då Kumbanigash armé skingras
    av Alariels vandöda, och den bräckliga freden är redan hotad. Mardrömmen avslutas dock snart av
    ett gäng hjältar som söker sig till Alariels fäste i Kraalenmassivet och där dräper Alariel och
    draken Rekhem, hans allierade. Det sista motståndet mot freden; avfälliga drunokiska riddare och
    Mórogas splittrade armé, flyr till Utmark.

<!-- -->

-   Alariel har bindgalen hoppat av Tia'shi Tarivei och lagt beslag på Udanars krona, en urmäktig
    artefakt prins Rion sökte i Ramdor. Den ger honom otroliga krafter. Han och Rekhem bryr sig
    numera bara om att förstöra så mycket som möjligt, och servera Drunok på ett silverfat till
    Urmörkret. Alariel utplånas till sist i dödsriket självt av drakväktaren Ishan, schamanflickan
    Thizara och några andra, medan Rekhem samtidigt dräps av ett gäng hjältar med Kumbanigash, Herr
    Lart av Zoriánorden och cirefaliern Nicoz Mehzinor i spetsen. Innan dess har Alariel lyckats
    väcka en slags mörkerherre som dvaldes i Kraalens djup, men Kumbanigash lyckades med nöd och
    näppe utplåna honom. Eller...?

<!-- -->

-   I slutet av året bryter ett nytt krig ut mellan Thalamur och Consaber. Thalaskiska härar under
    Takhim Zelon och Davor Khavos gör en blixtoffensiv in i Colonan och ockuperar allt land fram
    till gränsfloden mot Consaber, där kriget snart når ett stillestånd. Kholon-renk-Ghor-Drezin
    belägras.

<!-- -->

-   Under året sker någon sorts märklig förändring i andeplanets vävnad, kännbar av spiritister och
    schamaner över hela Mundana. Det är De fyra tornen som ligger bakom, och drakarna lyckas bara
    stoppa Västerns torn från att fullborda sin del av ritualen.'

<!-- -->

-   Enstaka vittnesmål gör gällande att Mithera var varmt och blomstrande en del av året. Ingen kan
    emellertid bekräfta detta, och senare år verkar skogen lika frostbiten som vanligt.

2974/1519 
---------

-   Raunprinsessan Bortaï den Fagra gifts bort med kung Akalla Gahallan av Drunok, och Drunok
    inträder i en outtalad allians med Den eviga vindens hord.
-   Det soldiska inbördeskriget mattas av och stagnerar, och en bitter fred uppstår så småningom
    utan att någon sida backar. Relationerna mellan adeln och konungen är fortsatt mycket spända,
    men utan öppen konflikt.
-   Mûhad i nytt krig med Ansale-Idon.
-   Nomadhövdingen Toktamishs välde i Eumo växer, och utgör ett allt större hot mot Momolan.
-   I kraggbergen har ett litet kungarike börjat uppstå under kung Siegber av Rjalta, som hjälpte
    Drunok mot raunerna. Några ballader av kraggtrubaduren Trent, som dog hjältedöden mot Rekhem,
    sprids ända bort till Asharien.
-   Skärsmytslingar mellan alver och dvärgar i Sunari. Anledningarna förblir okända, men
    stridigheterna kretsar kring Aralion-berget.
-   Henéaslavarna som slutligen frigavs av Kraalen-dvärgarna i utbyte mot Rekhems frånfälle och
    delar av hans skatt når omsider Kamor, där de finner en fristad hos Vargtass stam.
    Förhoppningsvis har Sanarialliansen ingenting fått veta.
-   Draken [Syantecaran] provocerar fram ett nytt krig kring Blå havet med Ansale-Idon som
    huvudsaklig spelpjäs. Som vanligt är hennes motivationer gränslöst vaga.
-   Kraden Nanórgona ansluter sig åter till Västerns Torn, och tar Gebashan Häxkonungens plats på
    Dödstronen. Den försvagning av barriären mellan världarna som Tornen åstadkom är fortsatt
    kännbar, och Orlik återvänder till Mundana. Mörkret drar närmare från Menon-Aun till Alarinns
    nejder.

2975/1520 
---------

### Juni

-   [Haramelo Mazdrac d.y.] vinner Svärdsspelen i Hadarlon.

<!-- -->

-   [Abraxes] häver [Dahzûrs rit].

<!-- -->

-   Fortsatt krig i Rhung-Alari. Den thalaskiska flottan är svårt sargad av Consabers överlägsna
    sjömakt, men Colonan hålls i ett järngrepp. Dvärgarna i det belägrade Kholon-renk-Ghor-Drezin
    har inte hörts av, fästet ligger helt tyst och förslutet. Thalamur förbereder en slutlig
    storoffensiv in i Consaber. Cirefaliska kapare angriper sabriska fartyg.

<!-- -->

-   Damarien fortsätter mobilisera med stöd av Jargien. Vad de planerar vette gudarna.
-   I ett sturskt infall av drottning Bortaï av Drunok kräver Den eviga vinden att få en kämpe
    inbjuden till Svärdsspelen i Hadarlon. Om så inte sker, hotar Uriangkathai att förklara krig mot
    Soldarn.

<!-- -->

-   [Toktamish] dör i [Zahalin].

<!-- -->

-   Motsättningarna de thalaskiska magikraterna emellan blir allt starkare.

<!-- -->

-   Xinu får tag i drakväkterskan Inalea i An-Thalamur, och torterar ur henne många av drakväktarnas
    hemligheter. Hon förs i fångenskap vidare till magikraten i Colonan. Kumbanigashs fäste i Kirath
    angrips av Xinus tjänare.

<!-- -->

-   Bortom Blå havet har kamorfer av både Dakhû'r-nu och Xiannu fått upp spåren efter en legendarisk
    artefakt som ska kunna ledsaga dem till ett tempel med gåtfulla krafter. De söker med ljus och
    lykta efter den, och lösningen på dess mysterium.

<!-- -->

-   L'wethmes tron i Skugglanden står tom alltsedan dennes död för Nicoz Mehzinors händer.
    Skugglandets andra furstar låter än så länge denna avfälliga del av Det svarta hovet vara.

<!-- -->

-   Flera magiker vid Kungliga Akademin i Calnia mördas, däribland Hosgar av Caer Mhorn, huvudlärare
    vid tropometriska institutionen och Julian Mino av Flarne, rutinerad alkemist från hus Lynesse.
    Detta förebådar de fortsatta angreppen mot den Kungliga Akademin i slutet av året.

<!-- -->

-   [Charankahet] vaknar.

<!-- -->

-   Den Röda Triskelen skickar sin första expedition till [De Yttre Öarna] och inleder kontakter med
    dess härskare, kung [Hanno]

<!-- -->

-   Kungliga akademin i Calnia angrips av sabotörer och lönnmördare. I slutändan visar sig angreppet
    vara ihopkokt av gordrier och riktat mot akademins stasisfängelser. Efter att ha fritagit en av
    fångarna försvinner gordrierna från Calnia.

<!-- -->

-   Thalamur invaderar Consaber under hösten, med spektakulär framgång, och tränger djupt in på Urma
    Bréann innan offensiven saktar ned under vintern.

2976/1521 
---------

-   Thalamurs offensiv mot Consaber har gått i stå under vintern, och man belägrar nu Uriens och för
    en segdragen kampanj mot Tokon.

<!-- -->

-   Thalaskiska styrkor invaderar Danbréann på våren, de får snart förstärkningar genom portaler
    från det thalaskiska fastlandet. Portalerna kollapsar emellertid, och thalaskerna slås tillbaka.

<!-- -->

-   Ökad [lenongaaktivitet] i norra och centrala arkipelagen.

<!-- -->

-   En drunokisk sommartornering angrips av jargiska ryttare.

<!-- -->

-   Mhîm [Matruk Wolani] dödas under sommaren.

<!-- -->

-   Drunoks huvudstad Arlon angrips inifrån av vandöda horder, som hovmagikern [Thizara] ger sitt
    liv för att stoppa.

<!-- -->

-   Thalaskiska agenter infiltrerar Araxianiternas kloster på den Vita Jungfrun. De kommer därifrån
    med ordens allra heligaste reliker.

<!-- -->

-   12:e oktober - Colonans Dibukkult under [Vitala Rommer][Vitala] erövrar slottet [Thoyagon] från
    Thalamurs armé.

2977/1522 
---------

-   Januari-februari - Thalaskiska styrkor belägrar [Calnia], [Verduhrakh][Verduhrakhs] är
    försvunnen, [Esgithes] ritual genomförs i [St Baraxors kloster].

<!-- -->

-   27:e mars - [Nicoz], [Ghaële] och [Kuru'gan] deltar i en skärsmytsling i [Perimanskogen].

  [Tenavron Cevarin fin Vathae]: Tenavron_Cevarin_fin_Vathae
  [Jadedrakarna]: Jadedrakarna
  [Cuvri'an]: Cuvrian
  [De Tysta]: De_Tysta
  [Letharion]: Letharion_Tharsarian_eli_Galarin
  [Thoyagon]: Thoyagon
  [Lian Hagarsdotter]: Lian_Hagarsdotter
  [Khruns]: Khrun_klan_Drezin_hus_Vartakh
  [Jahangir]: Jahangir
  [Den silverna ökenvargen]: Den_silverna_ökenvargen
  [Uriangkathai]: Uriangkathai
  [Den eviga vinden]: Den_eviga_vinden
  [Silverrävarna]: Silverrävarna
  [Verduhrakhs]: Verduhrakh
  [Vitala]: Vitala_Rommer
  [Izman Regelius]: Izman_Regelius
  [Svärdsspelen i Hadarlon]: Svärdsspelen_i_Hadarlon
  [May'axatl-riket]: Mayaxatl
  [Ni'hârmá]: Nihârmá
  [Certani]: Certani_Turalian_fin_Olinael_tun_Sanari_tan_Heleie
  [Tanstari]: Tanstari_Fiovari_fin_Elivariol_tun_Sanari_tan_Livaesin
  [Yanginor]: Yanginor
  [Colonbergen]: Colonbergen
  [en okänd fraktion]: Sûretske_Archásara
  [Cai]: Cai
  [Ebhron]: Ebhron
  [Nhim-Karak]: Nhim-Karak
  [mardrömsartad vederstyggelse]: Wrarrl
  [Första Snön]: Första_Snön
  [Yakthanoga]: Yakthanoga
  [Jandlinatjari]: Jandlinatjari
  [1]: Uriangkathai_khan_Orkhon
  [Syantecaran]: Syantecaran
  [Haramelo Mazdrac d.y.]: Haramelo_Mazdrac_dy
  [Abraxes]: Abraxes
  [Dahzûrs rit]: Dahzûrs_rit
  [Toktamish]: Toktamish
  [Zahalin]: Zahalin
  [Charankahet]: Charankahet
  [De Yttre Öarna]: De_Yttre_Öarna
  [Hanno]: Hanno_Shokei
  [lenongaaktivitet]: Lenonga
  [Matruk Wolani]: Matruk_Wolani
  [Thizara]: Thizara
  [Calnia]: Calnia
  [Esgithes]: Esgithe
  [St Baraxors kloster]: St_Baraxors_kloster
  [Nicoz]: Nicoz
  [Ghaële]: Ghaële
  [Kuru'gan]: Kurugan
  [Perimanskogen]: Perimanskogen