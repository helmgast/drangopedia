---
author: Joel
category:
- Nicoz Mehzinors personliga och ansenliga arsenal
- Svärd
created_at: '2011-02-18T23:17:10Z'
id: brödrasvärden
title: Brödrasvärden
---
Dessa två kraggsvärd smiddes av den gamle krigaren [Thyr] på order av kung [Siegber av Rjalta]. De skänktes till den framstående krigaren och drakdräparen [Ylkhrakh] och dennes blodsbroder [Nicoz Mehzinor], då de bägge hade förlorat sina Kraggsvärd i hedervärd strid. För att ära två såpass framstående krigare, smiddes klingorna av skärvor från stupade hjältars splittrade klingor, liksom resterna av deras gamla svärd.
Svärden är av konventionell utformning för kraggsvärd, om än något mer ornamenterade än vanligt. Hantverket är gediget och jämförbart med långt äldre klingor, och den utmärkta balanseringen gör de tunga klingorna förrädiskt smidiga. Bägge har en kort vers på rechin inristade i blodskåran som anger svärdens namn och syfte. På Ylkrakhs svärd Kururga lyder runorna "Jag är Jordsände. Jag sänder till Siron." och på Nicoz svärd Kyram står det helt enkelt "Jag är det sista. Jag är slutet.". Förekomsten av de högtidliga runorna på klingorna är tydliga tecken på att det rör sig ärofulla gåvor, då runristningar är sällsynta bland Kragg, och oftast förekommer på stora hövdingars minnestenar och gravkummel. Runklädda ting anses innehålla en större del av Sirons kraft än andra föremål av jordgudens material; järn och sten.

| Svärd         | Huggskada | Krosskada | Stickskada | STYK | Fattn | BRYT | SI  | Längd  | Vikt   | Pris |
|:--------------|-----------|-----------|------------|------|-------|------|-----|--------|--------|------|
| Brödrasvärden | H+Ob5T6   | K+Ob1T6+2 | S+Ob1T6+2  | 16   | 2H    | 16   | 4/3 | 188 cm | 4,7 kg | \-   |

  [Thyr]: Thyr_den_Gamle
  [Siegber av Rjalta]: Siegber_av_Rjalta
  [Ylkhrakh]: Ylkhrakh
  [Nicoz Mehzinor]: Nicoz_Mehzinor