---
created_at: '2012-11-09T14:53:32Z'
id: Caelestis machina
links:
  category:
  - Gåtor
  - Legio Colonan
  - Magiteori
  - Metafysik
  mention:
  - Legio Colonan
  - Meterons dal
  - Mundana
title: Caelestis machina
---

Caelestis machina, eller den himmelska maskinen, är en gammal kuriositet i den coloniska
magitraditionen. Det är en tes som länge varit kraftigt missuppfattad. Inom [Legio Colonan] har man
antagit att caelestis machina varit en metafor för samspelet mellan olika magiska krafter som utgör
kosmos' rörelser och interaktioner. Det senaste halvseklet har emellertid en fördjupad förståelse
för det coloniska språket, speciellt det magiteoretiska fackspråket, tillsammans med det stora fynd
av antika skrifter som gjordes i samband med utgrävningarna i [Meterons dal], gjort att detta
omprövats. Man har nu förstått att de coloniska magikerna, i alla fall under Arionmarrodynastin,
faktiskt antog att det fanns en maskin, bortom [Mundanas] horisonter, som på ett subtilt men
djupgående sätt modulerade Mundanas magiströmmar.

Caelestis machina-hypotesen anses orimlig av de allra flesta Legio Colonan-magiker, även om vissa av
de matematiska bevisen för den alltjämt betraktas som mycket starka.

  [Legio Colonan]: Legio_Colonan
  [Meterons dal]: Meterons_dal
  [Mundanas]: Mundana