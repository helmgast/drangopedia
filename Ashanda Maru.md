---
author: Lycan
category:
- Folk i Stora Arkipelagen
- Hädangångna
created_at: '2012-09-25T16:21:51Z'
id: ashanda maru
title: Ashanda Maru
---
Ashanda lämnade sitt hem i Mo'djanda-rikets huvudstad [Yalweda] för att slåss mot tarasharernas arméer. Hon vann stor ära och berömmelse i [Tarasharkrigen] och ses idag som en av arkipelagens krigshjältar. Flera olika kulturer omkring [Mo'djanda] menar därför att Mo'djanda-folket ska ses som tillhörande just deras kultur.

Ett tag var Mo'djanda hotat av en flotta under [Moreni Etseldurat] samtidigt som Ashanda var långt hemifrån. Det såg mörkt ut för Mo'djanda, men på andra håll i arkipelagen vände emellertid kriget till öbornas fördel, och ebhroniterna drevs ut i vad som började med ett försiktigt tillbakaflyttande av linjer och slutade i full reträtt. Ashanda återvände därmed till [Mo'djanda] och återupptog arbetet med att restaurera sitt rike. Här någonstans händer det något konstigt i historieskrivningen. Ashanda försvinner spårlöst ur krönikorna, men träder fram igen sekler senare, som om inget hänt och utan kommentar från krönikörerna.

Det är i samband med det ödesdigra kriget mellan Mo'djanda och [Mahurakoalitionen] som Ashanda dyker upp igen. Mahuras ledare närmade sig [Yalweda] med sin flotta, det mesta av Mo'djanda-rikets försvarare var ute ur leken och Ashanda sägs att lett en desperat upprustning av stadens försvar. Nu händer dock det märkligaste av allt. När de fientliga arméerna närmade sig Yaleda var staden helt tom. Mahurerna försökte plundra den, men inget av värde hade lämnats kvar. Inte ens något sötvatten fanns någonstans att finna.

[Jeda Weis] trupper var utslitna och uttorkade, och mahurerna fick dra sig tillbaka. Efter detta omnämns aldrig vare sig Ashanda eller Mo'djanda-riket i arkipelagens krönikor.

  [Yalweda]: Yalweda
  [Tarasharkrigen]: Tarasharkrigen
  [Mo'djanda]: Modjanda
  [Moreni Etseldurat]: Moreni_Etseldurat
  [Mahurakoalitionen]: Mahurakoalitionen
  [Jeda Weis]: Jeda_Wei