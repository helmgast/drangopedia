---
created_at: '2013-12-27T22:50:38Z'
id: Iliaster
links:
  category:
  - Alkemi
  - Magiteori
  mention:
  - Homunculi
  - Högsta mästaren
  - Installera själsmatris
  - Khoran
  - La gran alquimista
title: Iliaster
---

Iliaster är ett material som först skapades av [La gran alquimista] som hänvisade till substansen
som "prima materia, bestående av kropp och själ". Ordet är sannolikt en portmanteau av det
danarthiska 'iile' (materia) och det jargiska 'astrum' (stjärna). För den stora alkemisten
representerade nämligen iliaster en parallell mellan den mest grundläggande föreningen, den mellan
himmel och jord (som här representerades av [Khorans] "under" och stjärnornas "över") och kropp och
själ (representerade av biotropin och psykotropin som skapar iliastern).

La gran alquimista skrev även:

> "Följaktligen var den första kroppen, prima materia, bara en knöl som innehöll allt kaos, alla
> stjärnor, alla själar, alla örter, alla stenar, alla pärlor. Endast [Högsta mästaren] kunde släppa
> dem och forma dem med omsorg, så att andra saker kunde skapas från resten. I denna mening är
> iliaster samma som prima materia. Det är den första basen av all materia som givits form, som är
> råmaterial för alla stora arbeten."

I sin fysiska form har iliastern många märkliga egenskaper. Den har formen av en transparent och
färglös sten med många fasetter. Vid en snabb anblick ser den ut som en diamant eller kristall. När
man får den i sin hand märker man dock snart att den är mjuk, lite geléartad, och man kan utan
problem trycka hål i iliastern, ja, rent utav stoppa in saker i den som en magisk alladåb. Så fort
ett föremål avlägnas ur iliastern sluts den och inget tecken kan ses på att den någonsin har
öppnats. Iliastern är inte delbar.

Iliaster är på många sätt påminnande om en levande varelse (minns att den består av psykotropi och
biotropi). Dess främsta användningsområde är, förutom vid tillverkningen av några alkemiska
material, det som pseudosjäl för [Homunculi] genom den alkemiska processen [Installera själsmatris].

  [La gran alquimista]: La_gran_alquimista
  [Khorans]: Khoran
  [Högsta mästaren]: Högsta_mästaren
  [Homunculi]: Homunculi
  [Installera själsmatris]: Installera_själsmatris