---
author: Joel
created_at: '2011-02-16T10:36:38Z'
id: Heliate av Tzerechins hus
links:
  category:
  - Badasses
  - Cirefalier
  - Darlings
  - Gordrier
  - Legoknektar
  - Ljusskygga element
  mention:
  - Aric Astrez
  - Casemian
  - Cerzamon
  - Szaz Hanacer
  - Yor Kauma
title: Heliate av Tzerechins hus
---

En gåtfull krigare från Gordrion. Hon ser inte ut att vara en dag äldre än 25, och hennes släktskap
med huset Tzerechin är allmänt diffust, känt är dock att hon verkar närmst obesegerlig i envig.

Makthavarna i [Casemian] fick upp ögonen för Heliate efter affärerna med [Aric Astrez]-förbundet och
upproret på [Cerzamon], då hon helt på egen hand negjorde furst [Szaz Hanacers] livgarde och förde
fursten själv, blåslagen men levande, till ärkefurstens palats. Sedan dess har hon varit i den
faliska statens tjänst. Till en början i Gordrion, men hennes ojämförliga kompetens har gjort att
hon alldeles nyligen skickats söderut, till de faliska besittningarna i den Stora Arkipelagen, på
något hemligt uppdrag.

Fysiskt är Heliate inte direkt uppseendeväckande, hon är av medellängd och givetvis i mycket god
form, men många som sett henne slåss har förväntat sig något mer... exceptionellt. Hon är blek och
rödhårig, med tämligen alldagliga drag. Socialt är hon tillbakadragen och tystlåten, och har inte,
vad det verkar som, några vänner eller bundsförvanter. I stridssituationer tenderar hon dock att
leva upp, och levererar gärna spydigheter och sarkasmer mitt under rasande batalj.

Heliate syns för det mesta iförd en helrustning av ypperlig kvalitet, och slåss så gott som allt med
sitt trogna svärd, [Yor Kauma] i kombination med en liten, smidig bucklare i triangulär form. Hon är
ingen fäktare, så att säga, utan slåss fult, brutalt och effektivt.

  [Casemian]: Casemian
  [Aric Astrez]: Aric_Astrez
  [Cerzamon]: Cerzamon
  [Szaz Hanacers]: Szaz_Hanacer
  [Yor Kauma]: Yor_Kauma