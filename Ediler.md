---
author: Ymir
category:
- Enigmatiska figurer
- Gudaväsen
- Lojalister
- Magiska varelser
- Mångögda
- Primalväsen
created_at: '2014-01-10T02:50:56Z'
id: ediler
title: Ediler
---
**Beskrivning:** Ediler är mäktiga primalväsen som av många beskrivs som [änglar]. De tar sig formen av högresta, inte sällan mer än två meter långa, humanoider med varierande hudfärg, ofta något udda som ljusblått, orange, eller rentav ett bisarrt multikromatiskt skimmer. De är atletiskt byggda med stolt hållning och fina, rena drag, oftast skenbart manliga, men det förekommer ediler med mer feminina drag och former. Många ediler tycks hårlösa, men en del har ståtliga skägg eller smala torskmustascher, eller långa flätor eller hästsvansar på i övrigt släta huvuden. De är alla bevingade, men kan ha ett eller två vingpar, oftast med praktfulla vita eller svarta fjädrar. Edilers mest framträdande omänskliga drag är dock deras ögon - ibland är de vita och oseende, ibland saknas helt ögon på huvudet, och edilerna har där bara tomma hålor eller helt släta ytor. Istället har de sina riktiga ögon antingen i handflatorna, i bröstkorgen, eller ett ensamt i pannan, eller flera par ögon som sitter längst benen i vingarna på deras rygg, eller svävar i luften runt dem. Ediler klär sig i rockar, klänningar, särkar eller togor i arkaiska stilar, inte sällan med stildrag från antika mänskliga kulturer. I strid bär de fjällpansar i märkliga material, och mäktiga magiska vapen med udda, överjordisk utformning.

**Utbredning:** Ediler tycks existera på andeplanet och i gudarnas hypotetiska världar, samt möjligen i [Damoklenes hallar], varifrån [Thesmofylaker] tycks kunna kontakta dem. De verkar tjäna som byråkrater, rådgivare, lagmän och befälhavare i någon utomvärdslig ordning, men eftersom ediler är så ovanliga på Mundana och primalväsen tämligen outforskade, är inte mycket övrigt känt om dem. När ediler uppträder på Mundana verkar de antingen gå någon guds ärenden, eller befinna sig där på eget initiativ för att udersöka någon kraftig magisk anomali eller spektakulära världsliga händelseförlopp. Många teologiskt lagda magiker menar att ediler är Ärkeänglar, första rangens budbärare från många av Mundanas gudar, i synnerhet [Aurias] och [Pelias], [Vontar] och [Mhîm], och att de kan uppträda för att skydda dessa gudars intressen. Detta understöds av det faktum att ediler ibland har manifesterat sig när någon troende begärt gudomlig intervention, eller när religionen som sådan varit i stor fara - åtminstone om man ska tro vissa obskyra skrifter. Ediler uppträder i princip aldrig ensamma, utom om deras uppdykande är av mycket temporär natur och enbart syftar till att framföra ett meddelanden eller frambringa en gåva. Annars har de alltid ett imponerande entourage av [Thesmofylaker], [Vestaler], [Liktorer], [Kvestorer], [Apsaror] och andra märkliga väsen.

**Beteende:** Ediler är enigmatiska figurer, oerhört kunniga och fullt kapabla till avancerad kommunikation, men ovilliga att dela med sig av sina hemligheter. De tycks alltid obrottsligt hängivna något högre syfte, och eftersträvar utan dröjsmål att uppfylla det. Endast särdeles spektakulära ting kan ibland tilldra sig deras intresse tillräckligt för att tillfälligt få dem att avvika från sin primära uppgift, eller för den delen bara stanna upp ett ögonblick. Vissa ediler tycks betydligt mer lättdistraherade än andra, emellertid, och det är framförallt dessa som ibland intresserar sig för världsliga förehavanden och fenomen, men gör detta med samma slags okuvliga tålamod och envishet som karaktäriserar andra av deras sort. Ediler är odödliga, och somliga har väntat sekler på en och samma plats inför någon kommande händelse som blivit förutsedd. En hotad edil föredrar att lösa konflikter verbalt eller mentalt, men om inga varningar hjälper anfaller de med all sin makt.

**Nedkallning:** Ediler kan inte nedkallas till Mundana med någon känd effekt; det antas att teotropi är nyckeln, och det är därför möjligt att religiösa ceremonier hade kunnat användas för att frambringa dem. Snarare manifesterar sig ediler av egen vilja, eller för att andra guda- eller primalväsen kallat på dem. En esoterisk möjlighet för dödliga magiker är dock effekterna "Disharmoni", "Tidsharmoni" och "Harmoni", genom vilka man kan nedkalla andra väsen som kan kontakta ediler, teoretiskt åtminstone. Det finns också källor på att man kan använda dessa effekter ihop med Portaleffekter för att skapa bisarra revor i tid och rum, något som tenderar att dra till sig mäktiga primalväsens uppmärksamhet. Ediler borde också kunna kontaktas via andeplanet, men de tenderar att residera i avlägsna sfärer som är svåra för vanliga schamaner att nå.

## Edil \[Rang 10\]

-   **STY:** 22 \[6T6\] **SYN:** 16 \[3T6+6\]
-   **TÅL:** 14 \[3T6+3\] **HÖR:** 10 \[3T6\]
-   **RÖR:** 13 \[2T6+6\] **AND:** 16 \[3T6+6\]
-   **PER:** 16 \[3T6+6\] **MAG:** 14 \[3T6+3\]
-   **PSY:** 16 \[3T6+6\]
-   **VIL:** 22 \[6T6\]
-   **BIL:** 16 \[3T6+6\] **AGG:** 12 – Hotar (Observerar)

<!-- -->

-   **Förflyttning:** 9 m/runda\*, **BF:** 18 kg **UK:** 10 rutor

**Chockvärde:** 22, **Skadetålighet:** 7 rutor, **VINIT:** 11, **Insikt:** 11. **Qadosh**: 25

*\*Ediler kan flyga upp till fem gånger (x5) denna hastighet.*

## Anfallsmanövrer (närstrid):

Flamberge\*\* (21), ObH9T6+1, Bryt(15), SI (4/3).
Edilstav\*\* (21), ObK6T6+2, Bryt(20), SI (4/5).
Stridsyxa\*\* (21), ObH7T6+2, Bryt(14), SI (3/2).
[Åskspjut]\*\* (21), ObS5T6+3, Bryt(20), SI (4/2).
*\*\*Välj ett vapen för edilen. Edilers vapen räknas alltid som välsignade, och besitter inte sällan andra magiska egenskaper.*

## Anfallsmanövrer (avstånd):

Åskspjut (19), 5-20-40-80, ObH5T6, ObH4T6+2, ObH3T6+3, ObH2T6+2, Bryt (20)

**Försvarsmanövrer:** Undvika (14), Parering (21), Motanfall

## Träfftabell:

FIXA SENARE OLA

-   **Rustning:** Generellt: \[H20, K18, S16\]

Fjällpansarhauberk i okänt material \[H20, K18, S16\], skyddar 3-7, 14-20
Läderarmskenor \[H7, K8, S7\], skyddar 10-11
Edilkrona \[H13, K11, S5\], skyddar 3
**Färdigheter:** Alstra teotropi 10, Alstra <primalaspekt>\*\*\* 17, Alstra <aspekt> 15, Besvärjelse 17, Bokhållning 12, Etikett 11, Flyga 16, Förhöra 17, Heraldik 12, Krigsföring 13, Lagkunskap 20, Ledarskap 17, Ockultism 18 (Kosmologi), Ritual 15, Schamanism 10, Stridsvana 16, Speja\*\*\*\* 13, Spåra\*\*\*\* 10, Söka\*\*\*\* 10, Teoretisk magi 15, Transformering 17, Undvika 14, Övertala 15

*\*\*\*Ediler är naturligt magiska och alstrar alla primalkrafter en nivå lättare (-Ob1T6). Svårigheten kan dock aldrig gå under mycket lätt (Ob1T6).*

*\*\*\*\*Färdigheterna omfattar här också en förmåga att med hjälp av Magiförnimmelse känna magisk resonans och andra spår av magiutövande.*

**Besvärjelser:** Ediler begagnar sig framförallt av de teotropiska effekterna Ignorera naturlag, Omintetgöra, Utplåna och Varda. Populära effekter från andra aspekter är Avskilja aspekt, Diktum, Förutseende, Kraftord, Kraftrunor, Makt, Pansar, Riva sönder väv, Sant namn, Svastika samt Teleportera. Observera att ediler är teotropiska väsen, och därför aldrig kan alstra psykotropi - däremot kan de transformera till det, till skillnad från vanliga dödliga varelser.

**Språk:** Ediler tycks kunna tala och skriva åtskilliga av Mundanas språk, inklusive [Lingua Ignota]. Det enda språk de aldrig tycks behärska, anmärkningsvärt nog, är kamorfernas skriftspråk [Te'chana].

**Egenskaper:** Ediler tar skada som levande varelser, men läker dubbelt så fort och kan inte sällan hela sig själva med magi. De kan generellt inte få extraskada: Öga i träffområde: ansikte, men har denna isåfall istället i bröstkorgen, händerna eller vingarna. De är immuna mot all magi på två magnituder eller lägre, och drabbas aldrig av utmattning eller syrebrist. Ediler behärskar den teotropiska effekten "Manifestera", och kan närhelst de vill upplösa sin fysiska skepnad och återgå till andeplanet; skulle edilen misslyckas med ett dödsslag sker detta omedelbart, men den kan manifestera sig ånyo på Mundana så fort den lyckas med en manifestering. En edil är för alla praktiska syften en gud, och endast borttoning och obskyra magiska effekter och fenomen kan utplåna den för alltid.

  [änglar]: Änglar
  [Damoklenes hallar]: Damoklenes_hallar
  [Thesmofylaker]: Thesmofylak
  [Aurias]: Aurias
  [Pelias]: Pelias
  [Vontar]: Vontar
  [Mhîm]: Mhîm
  [Vestaler]: Vestal
  [Liktorer]: Liktor
  [Kvestorer]: Kvestorer
  [Apsaror]: Apsaror
  [Åskspjut]: Åskspjut
  [Lingua Ignota]: Lingua_Ignota
  [Te'chana]: Techana