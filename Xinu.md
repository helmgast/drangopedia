---
author: Ymir
created_at: '2014-01-14T01:01:07Z'
id: Xinu
links:
  category:
  - Gender benders
  - Hängivna utövare av barnförbjudna aktiviteter
  - Interspecies lovers
  - Lägre gudar
  - Mardrömsbränsle
  - Past the moral event horizon
  - Plågor
  - Rebeller
  - Sadister
  - Svarta får
  mention:
  - Daakkyrkan
  - Danarth
  - Dibuk
  - Dimmornas herre
  - Drakalliansen
  - Helmgastarna
  - Helmslakten
  - Khora
  - Kirath
  - Kuberon
  - Kumbanigash den Svarte
  - Lamior
  - Meharcarans peripeti
  - Orden av St Araxians Eviga Stillhet
  - 'Priori Cun-sabreann'
  - Ragnash
  - Sankt Eobothsorden
  - Thalamur
  - Xinumytologi
title: Xinu
---

Xinu är en gudom som i äldsta tid tros ha varit förknippad med mod, inspiration och mysisk kunskap,
men drevs i fördärvet av sin egen kreativitet och kunskapstörst, tills insikt blev slughet och
ansvar blev maktlystnad, och hon växte till Plågornas furste, en destruktiv ande utan nåd. Under
[Meharcarans peripeti] besegrades Xinu grundligt, och hennes ande flydde till dunkla primalsfärer
för att slicka sina sår och odla oheliga allianser i väntan på nästa peripeti. Under [Helmslakten]
fann hon slutligen kraften att reinkarnera sig i [Khoran], men valde att spendera en stor del av sin
inneboende kraft på att splittra sitt väsen och återfödas till skenbart fullt dödliga varelser. I
skepnad av dessa inkarnater har XInu sedan dess manipulerat valda samhällen och fraktioner, och från
en inledningsvis skenbart svag position blivit en av de viktigaste aktörerna inför det kommande
Mörkret.

Kulter till Xinu, i regel hemliga, blomstrar idag över stora delar av Mundana, och utövar ett
subtilt men växande inflytande. En ålderdomlig, mystisk [Xinumytologi] utgör basen för dessa kulters
doktrin, och har inte sällan lockat präster, munkar och andra intellektuella mystiker, vilket
tillåtit kulten att infiltrera självaste [Daakkyrkan]; i vilken utsträckning detta har skett är
obehagligt oklart. Kulterna ges även kraft av det faktum att självaste Xinuavatarerna inte sällan
hjälper dem från bakom kulisserna, och de kan antas vara instrumentala i gudens planer, som går allt
närmare sin avgörande fas.

Xinu påstås nyligen ha slutit ett förbund med [Kuberon], köldens herre, och på något vis jagat ut
[Lamiorna] från [Kirath] och [Kumbanigash den Svarte] från [Ragnash]. Hon tros även ha usurperat
delar av [Sankt Eobothsorden] och [Araxianiterorden], samt delar av administrationen i [Thalamur].
En av Xinus inkarnater tycks verksam i Damarien, där lamiorna erbjudit hårt motstånd, men Xinu i
slutändan fått överhanden. Om övriga inkarnater vet man föga. Xinu har mäktiga rivaler; utöver
[Drakalliansen] märks [Dibuk] och [Zebul], två av Xinus forna fränder bland nekrokraternas gudar i
[Danarth], och även det hemliga sällskapet [Priori Cun-sabreann] är dedikerat åt att bekämpa
Plågornas furstes inflytande. Men alla dessa rivaler har hittils varit oförmögna att åsamka gudens
planer någon större skada, då Xinu skickligt rört sig på en diskret, jordnära nivå mitt bland
människornas städer och politik, där egentligen bara Lamiorna varit en konkurrent. Men hon är inte
utan svagheter; det tros att hennes inkarnater är sårbara, och att det är därför de ständigt omger
sig med [Helmgastarna], legendariska vandöda monstrum som förvisso är kraftfulla, men betydligt
mindre subtila än Plågornas furstes andra verktyg. Och ingen dödlig vet det ännu, men en spricka har
börjat uppstå mellan Xinuinkarnaternas olika oberoende medvetanden, ett svagt frö till en inbördes
intressekonflikt.

  [Meharcarans peripeti]: Meharcarans_peripeti
  [Helmslakten]: Helmslakten
  [Khoran]: Khora
  [Xinumytologi]: Xinumytologi
  [Daakkyrkan]: Daakkyrkan
  [Kuberon]: Kuberon
  [Lamiorna]: Lamior
  [Kirath]: Kirath
  [Kumbanigash den Svarte]: Kumbanigash_den_Svarte
  [Ragnash]: Ragnash
  [Sankt Eobothsorden]: Sankt_Eobothsorden
  [Araxianiterorden]: Orden_av_St_Araxians_Eviga_Stillhet
  [Thalamur]: Thalamur
  [Drakalliansen]: Drakalliansen
  [Dibuk]: Dibuk
  [Zebul]: Dimmornas_herre
  [Danarth]: Danarth
  [Priori Cun-sabreann]: Priori_Cun-sabreann
  [Helmgastarna]: Helmgastarna