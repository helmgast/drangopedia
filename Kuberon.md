---
created_at: '2014-11-04T14:58:31Z'
id: Kuberon
links:
  category:
  - Enigmatiska figurer
  - Gudaväsen
  - Härskare
  - Plågor
  mention:
  - Akervidderna
  - Apsaror
  - Ediler
  - Kubera
  - Lokapāla
  - Norrskenshovet
  - Plågornas furste
  - Raptari
  - Rimtursar
  - Titan
title: Kuberon
---

Kuberon Vinterkonungen är köldens, rimfrostens och norrskenets gud, isviddernas furste, i många
österländska mytologier den nordliga riktningens [Lokapāla]. Han anses ibland gift med [Kubera],
snöfallets gudinna, men lika ofta tros de vara aspekter av varandra, ett tvåkönat väsen likt
[Raptari]. Detta är bara en av flera gåtor kring Kuberons natur; somliga tror att han är en [Titan]
snarare än en gud, några få att han är en demonfurste från [Akervidderna]. Legenderna säger att
Kuberon är konung över [Norrskenshovet] i Skugglandet, och därifrån bygger väldiga glaciärer över
världsväven likt en spindel väver ett nät. Namo, Chumolo, Temshar och Aynoloko är olika kulturers
namn på gudar som i regel tros vara desamma som Kuberon; somliga av dessa gestalter associeras även
med stasis och rummets primalkrafter, vars väsen gudomen sägs omge sig med i form av korrumperade
[Ediler] och [Apsaror]. [Rimtursar], kryotropiska frostjättar, är annars Kuberons främsta och eviga
tjänare.

Ett rykte bland kultister i Consaber gör gällande att Kuberon nyligen sällat sig till [Plågornas
furste], och utan misskund givit sig hän åt att hölja Mundanas nästa tidsålder i is och mörker.

  [Lokapāla]: Lokapāla
  [Kubera]: Kubera
  [Raptari]: Raptari
  [Titan]: Titan
  [Akervidderna]: Akervidderna
  [Norrskenshovet]: Norrskenshovet
  [Ediler]: Ediler
  [Apsaror]: Apsaror
  [Rimtursar]: Rimtursar
  [Plågornas furste]: Plågornas_furste