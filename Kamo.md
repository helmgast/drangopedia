---
author: Ymir
created_at: '2014-12-10T00:49:28Z'
id: Kamo
links:
  category:
  - Hedonister
  - Lägre gudar
  - Religion i Stora Arkipelagen
  - Svarta får
  mention:
  - Gorzarzyna
  - Havsdjupens moder
  - Lenonga
  - Makea
  - Melusinerna
  - Morgider
  - Namake
  - Nammadi
  - Stora Arkipelagen
  - Yamo
title: Kamo
---

Kamo är en lägre havsgud i [Arkipelagisk] mytologi, som rår över stiltje och okända farleder. Genom
att befrukta sina halvsystrar, våggudinnorna [Makea] och [Namake], blev han far till [Melusinerna],
men Kamo har aldrig känt något större ansvar för dessa sina barn, och har jämfört med sina systrar
en gåtfull och mörk natur, då han är [Yamos] son med ingen mindre än [Havsdjupens moder]. Kamo har
därför ett band till Skugglandet och till djuphavens väsen, och till drömmar och skuggor i
människornas värld på land. Ibland kivas han ännu med sina systrar bland korallrev och höga vågor,
men lika ofta ruvar han långt fjärran i dunkla vatten, där tystnaden brer ut sig över havet, och
grubblar över okända ting.

Legenderna förtäljer att [Gorzarzyna] hatar Kamo, och ständigt försöker plåga honom; det är därför
han så gärna dväljes i avlägsna vatten, och ibland tvingas upp på land. I mänsklig gestalt har han
gått Havsdjupens moders ärenden på jorden, och haft stormiga affärer med arkipelagiska furstinnor, i
vars blodslinjer Skugglandets och havsgudarnas krafter nu återfinns. Kamo har inte lika stor makt
över havet som sina systrar, men han är en mäktig krigare, som kan åkalla legioner av [Taniwha] till
sitt försvar, och i forna dagar lurade [Lenonga] och dräpte deras storkonung, och drev hela deras
ondskefulla släkte i förfall. I Arkipelagens mest avlägsna delar offrar bönder och fiskare
fortfarande regelbundet järn och lapissten till Kamo, och även bland [Fraktionens] öar försöker man
blidka honom när svår stiltje råder, eller när man seglar på okända vatten.

  [Arkipelagisk]: Stora_Arkipelagen
  [Makea]: Makea
  [Namake]: Namake
  [Melusinerna]: Melusinerna
  [Yamos]: Yamo
  [Havsdjupens moder]: Havsdjupens_moder
  [Gorzarzyna]: Gorzarzyna
  [Taniwha]: Morgider
  [Lenonga]: Lenonga
  [Fraktionens]: Nammadi