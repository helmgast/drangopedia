---
created_at: '2011-06-21T04:35:01Z'
id: Arngrim Dunkeld
links:
  category:
  - Damarier
  - Drunokiska Jarlar
  - Rejäla killar
  - Vasallriddare
  - Ätten Dunkeld
  mention:
  - Ryttarkriget
  - Tyra av Vedrin
  - Vedrin
  occurrence:
  - Arngrim_Dunkeld4.jpg
title: Arngrim Dunkeld
---

![Jarl Arngrims personliga vapen]Arngrim Dunkeld är den näst äldste av bröderna Dunkeld, och håller
ättegodset [Vedrin] som sitt eget i egenskap av jarl. Likt resten av syskonskaran är krigföring hans
passion, och han har sett till att kultivera sin syster [Tyras] talanger på detta område, trots
deras framlidne faders protester. Via raunfloden har Vedrin goda förbindelser med Arlon och Durum,
och har genom åren vuxit sig ganska rikt och tättbefolkat; för att vara ett av de fattiga nordliga
jarladömena, åtminstone. Arngrim var en av få nordliga jarlar som höll stånd mot raunerna
[Ryttarkriget] igenom - Vedrins borg föll aldrig, trots två massiva stormningsförsök.

Jarl Arngrim är grov och skäggig, med krusigt, mörkbrunt hårsvall och skarp profil. Han bär gärna
tjocka pälskappor eller pälskantade mantlar; det blir rätt kallt om vintrarna i norr. Till lynnet är
han något mer uppslupen än sina syskon, men fortfarande en jämförelsevis stel typ.

  [Jarl Arngrims personliga vapen]: Arngrim_Dunkeld4.jpg "Jarl Arngrims personliga vapen"
  [Vedrin]: Vedrin
  [Tyras]: Tyra_av_Vedrin
  [Ryttarkriget]: Ryttarkriget