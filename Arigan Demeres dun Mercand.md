---
author: Ymir
category:
- Folk i Garandor
- Karmosinlogen
- Legio Colonan
- Sabrier
- Sabrier i Stora Arkipelagen
created_at: '2014-08-23T14:52:59Z'
id: arigan demeres dun mercand
title: Arigan Demeres dun Mercand
---
En atletiskt byggd och svartmuskig [perenner] med buskiga ögonbryn och skarp blick. Arigan kommer från en gammaldags riddarsläkt i norra Consaber, fattig men rejäl, och han spenderade mycket av sin ungdom med jakt och vapenlekar. Som en tredje son fick han finna sig i att tjäna familjen som [Legio Colonan]-student i [Calnia]. Åren i hus [Coluimn] visade sig dock vara tydligt karaktärsutvecklande för Arigan, och han fick smak för intellektuell förkovran, politik och intrigspel. Hans medfödda talang för dylika aktiviteter visade sig vara så god att han som mycket ung erbjöds en position i det småhemliga informationsnätverket [Karmosinlogen], och sedan dess har han varit en viktig komponent i Legio Colonans informationsnätverk.

Arigan är hittills den enda Legio Colonan-magiker som permanent stationerats i arkipelagen. Hans uppdrag är nytt och har ingen officiell titel än, men Arigan själv presenterar sig som envoye åt Legio Colonan. Hans arbetsuppgifter handlar dock mer om kunskapande och samordnande av verksamheter än faktiska diplomatuppdrag, även om han har relativt goda kontakter med både [akademin i Garandor] och delar av [Örådet].

Trots erbjudanden från [hertig Raimon] har Arigan avböjt logi i de "officiella" sabriska kvarteren i [Garandor] och bor inkvarterad i ett relativt oansenligt hus i Garandors hamnområde. Han är gift och bor tillsammans med en lohemska, och har ett gott rykte bland Garandors vanliga folk som en hjälpsam typ som inte rynkar på näsan åt vanligt folk och mycket väl kan ge ett handtag där det behövs.

'''Resurser: 13 (Diplomatkontakter, Legio Colonan) '''

  [perenner]: Perenner
  [Legio Colonan]: Legio_Colonan
  [Calnia]: Calnia
  [Coluimn]: Coluimn
  [Karmosinlogen]: Karmosinlogen
  [akademin i Garandor]: Garandors_universitet
  [Örådet]: Örådet
  [hertig Raimon]: Raimon_Trastamére_av_Aladene
  [Garandor]: Garandor