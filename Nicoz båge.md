---
author: Joel
category:
- Bågar
- Nicoz Mehzinors personliga och ansenliga arsenal
created_at: '2011-02-26T02:49:11Z'
id: nicoz båge
image:
- Serine_ncz.jpg
title: Nicoz båge
---
Denna båge tillverkades av [Etarion vhic Etlin], en framstående bågmakare i Emori, på [Nicoz] beställning. Det är i grund och botten en klassisk serinebåge, tillverkad av flera lager ribbor av serineträ sammanfogade med lim och senor. Träet hade legat på tork i drygt sextio år. Bågen är speciellt anpassad för Nicoz draglängd och styrka, och räckvidden och genomslagskraften således större än normalt. Framsidan är klädd med vackert utsmyckat läder för att ge extra skydd åt senorna som används för att förstärka bågens konstruktion.

Trots att han äger en såpass ypperlig båge är Nicoz inte en anmärkningsvärt god bågskytt. I strid, särskilt till häst, tenderar han därför att föredra sitt armborst och plocka fram bågen främst vid jakt. Den kommer också ofta till bruk då han behöver färdas till fots, eftersom den är lättare och bekvämare att bära med sig än armborstet.

![][1]

| Bågar      | Räckvidd     | Kort      | Normalt | Långt     | Mkt Långt | STYK | Fattn | BRYT | Längd  | Vikt   | Pris |
|:-----------|--------------|-----------|---------|-----------|-----------|------|-------|------|--------|--------|------|
| Serinebåge | 6-50-110-240 | K+Ob4T6+2 | K+Ob4T6 | K+Ob2T6+3 | K+Ob2T6+1 | 14   | 2X    | 5    | 174 cm | 1,5 kg | Unik |

  [Etarion vhic Etlin]: Etarion_vhic_Etlin
  [Nicoz]: Nicoz
  [1]: Serine_ncz.jpg "Serine_ncz.jpg"