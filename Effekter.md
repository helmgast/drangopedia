---
author: Ymir
created_at: '2014-07-09T14:54:46Z'
id: Effekter
links:
  category:
  - Husregler
  - Magi
  - Ohanterligt stora sidor
  - Regelsidor
  mention:
  - Antitetisk alstring
  - Apsaror
  - Arkonter
  - Avgrunden
  - Azor Berserkis
  - Celestial
  - Claves Angelicae
  - De fyra tornen
  - Drakrunor
  - Draktemplet
  - Dödsruna
  - Ediler
  - Eldögon
  - Empyréen
  - Erebotropi
  - Frostjätte
  - Glacial
  - Glacialer
  - Grangodíl
  - Gyalpor
  - Hyperuranion
  - Högre gud
  - Jahallons rökhål
  - Jargien
  - 'Jorak, Krolimbergen'
  - Karakiro
  - Kivas bane
  - Kosmotropi
  - Kuberon
  - Kvestorer
  - Kzakgor
  - Liktorer
  - Lingua Ignota
  - Lisch
  - Lischar
  - Logos
  - Lumial
  - Manjukesi
  - Mhîm
  - Mångubben
  - Navare
  - Nekrofager
  - Oceanherrar
  - Ond Skugga
  - Ond skugga
  - Parhakulkuber
  - Pyroklastiskt material
  - 'Radh-Kamra'
  - Rakatalauma
  - Rang
  - 'Rau''sherim'
  - Rimtursar
  - Sembrouthes
  - 'Sho Boka Sham-Ukin'
  - Skriftställare
  - Skuggor
  - Skärva
  - Solkungen
  - Stora Arkipelagen
  - Stormarnas hav
  - Sylfer
  - Syndesotropi
  - Takalorr
  - Tarkas
  - 'Te''chana'
  - Tetrarker
  - Thermal
  - Thesmofylak
  - Thesmofylaker
  - Umbral
  - Undin
  - Undiner
  - Urmörkret
  - Vattententakel
  - Vestaler
  - nocturn
  - Åskherrar
  - Åttonde stammen
title: Effekter
---

Astrotropi
----------

**Chock**\
Astrotropi: 1+, Räckvidd: Avstånd, Varaktighet: Momentan\*

*\*Effekten kan inte göras temporär, provisorisk eller permanent*

Ersätter effekten med samma namn i Mystik & Magi. Effekten gör att offret direkt måste slå ett extra
chockslag. För varje extra magnitud ökar svårigheten för chockslaget med en nivå (+Ob1T6).

**De himmelska stammarna**\
Astrotropi: 3+, Räckvidd: Personlig, Varaktighet: Temporär

Effekten skapar en form av flätrot genom att knyta element-baserade vävar till de tio himmelska
stammarna. Enkelt går det till så att man väver ett valfritt antal (men minst tre magnituder)
elementeffekter enligt den ehbronitiska skolan, dvs pyro-, hydro-, pneumo-, geo- och biotropi, och
De himmelska stammarna av magnitud motsvarade de andra effekternas totala samlade magnitud.
Resultatet är en eller flera effekter som hänger vilande i luften runt magikern och kan släppas lös
närhelst han behagar, innan varaktigheten går ut. Eventuella icke-momentana effekter kommer sedan de
väl släppts lös ha sin ordinarie varaktighet sexdubblad, men samma räckvidd som normalt. Separata
effekter som vävts som del av De himmelska stammarna räknas som sammanflätade och måste släppas lös
samtidigt.

De himmelska stammarna kan inte kombineras med effekten Flätrot, eftersom denna är psykotropi. Detta
gör effekten relativt oanvändbar inom improviserad magi.

**Drakens influx**\
Astrotropi: 6, Räckvidd: Beröring, Varaktighet: Provisorisk\*

*\*Effekten kan inte göras permanent*

Förstärker länken mellan målet och stjärnbilden Draken. Draken kommer att synas tydligare för målet
under ungefär en månad, och under den tiden kommer alla slag för spådomsfärdigheter och
förutskickelse att bli Ob1T6 lättare. Är målet född under relevant stjärntecken halveras effektens
magnitud.

**Förvisa till stjärnorna**\
Astrotropi: 10, Räckvidd: Beröring, Varaktighet: Provisorisk

Målet för effekten förvisas från Mundanas fysiska plan och blir till en stjärna på himlavalvet,
eller rentav en stjärnbild, om målet hade rang över åtta eller mer än 15 i qadosh. Om den drabbade
är en besjälad varelse kan den fortfarande agera på andeplanet, om den besitter för ändamålet
nödvändiga attribut eller färdigheter, men allting på Mundana räknas som "extremt avlägset". Om
effekten upphör syns målet på himlen som en eller flera fallande stjärnor, för att tillslut nå
tillbaka till Mundana och manifestera sig på en slumpmässig plats inom 10 mil från där det först
drabbades av effekten.

**Forcera influx**\
Astrotropi: 1+, Räckvidd: Personlig, Varaktighet: Temporär\*

*\*Effekten kan inte göras permanent*

Magikern kan under effektens varaktighet utnyttja de eventuella alstrings- och
transformerings-bonusarna hos en Magisk Influx som ännu inte inträffat. För varje magnitud som vävs
in kan man utnyttja en influx maximalt en månad framåt i tiden.

**Kalibrera äktenskapsband**\
Astotropi: 1+, Räckvidd: Beröring, Varaktighet: Momentan\*\
*\*Effekten kan inte göras temporär, provisorisk eller permanent*

Effekten förutsäger den optimala tidpunkten för ett specifikt par (eller, i somliga kulturer, en
annan konstellation av individer), att knyta äktenskapliga (eller motsvarande) band till varandra.
Om en teotropiskt-baserad ceremoni (såsom 'Äktenskapets ceremoni') genomförs vid den aktuella
tidpunkten kommer qadoshförlusten om de berörda parterna bedrar varandra att dubblas. Oavsett om
ceremonin som genomförs alstrar teotropi eller är rent mundan kommer parterna hädanefter ha en nivå
lättare (-Ob1T6) på alla slag för amor och lojalitet gentemot varandra, permanent.

'Kalibrera äktenskapsband' måste ha en magnitud motsvarande den högsta rangen hos någon enskilda
individ bland de berörda individerna, +1 för varje månad in i framtiden den optimala tidpunkten är
(om effekten vävs med för låg magnitud hittar man ingen lämplig tidpunkt). I undantagsfall kan man
stöta på en extremt optimal tidpunkt, i vilket fall effektens verkan på olika sätt kan bli starkare
än normalt.

**Navigation**\
Astrotropi: +1, Räckvidd: Beröring, Varaktighet: Temporär\*

*\*Effekten kan inte göras permanent*

Effekten sätter magikern i kontakt med de 37 navigationsstjärnorna. Alla slag för Navigera blir
under varaktigheten en nivå (-Ob1T6) lättare för varje magnitud som effekten vävts med. Denna effekt
är kumulativ med 'Vägvisarens influx'.

**Neutralisera hemsökelse**\
Astrotropi: 6, Räckvidd: Beröring, Varaktighet: Permanent

Effekten kan, i viss mån, råda bot på hemsökelse en individ drabbats av genom att vara född under
dåliga stjärnor. Hälften av (avrunda uppåt) alla svårlärda färdigheter personen har på grund av
detta blir i fortsättningen normalsvåra att lära sig.

**Ockultation**\
Astrotropi: 6, Räckvidd: Avstånd, Varaktighet: Provisorisk\*

*\*Effekten kan inte göras permanent*

Skärmar av Mundana för en vandringsstjärnas influenser. Under varaktigheten kommer en specifik
vandringsstjärna inte att påverka astrotropisk magi inom räckvidden.

**Optimera offerrit**\
Astrotropi: 1+, Räckvidd: Personlig, Varaktighet: Momentan\*

*\*Effekten kan inte göras temporär, provisorisk eller permanent*

Effekten förutsäger den optimala tidpunkten för att förrätta en offerrit. Om offer utförs på
lämpligt vis vid den aktuella tidpunkten blir guden särskilt tillfreds, och offerförrättarens
framtida slag för Gudomlig intervention blir en nivå (-Ob1T6) lättare under det kommande året. Om
offren utförs i syfte att väva nekrotropi eller psykotropi dubbleras mängden filament man kan dra ur
dem, och den första vävning man utför med aktuell aspekt blir en nivå (-Ob1T6) lättare.

'Optimera offerrit' måste vävas med en magnitud per månad framåt i tiden man vill leta efter ett
datum; finns inget tillräckligt bra inom tidsramen har effekten ingen verkan. Det är möjligt att
särskilt optimala datum har kraftfullare effekter än ovanstående.

**Pentagrammets influx**\
Astrotropi: 6, Räckvidd: Beröring, Varaktighet: Provisorisk\*

*\*Effekten kan inte göras permanent*

Förstärker länken mellan målet och stjärnbilden Pentagrammet. Pentagrammet kommer att synas
tydligare för målet under ungefär en månad, och under den tiden kommer alla slag för andeförnimmelse
och magiförnimmelse att bli Ob1T6 lättare. Är målet född under relevant stjärntecken halveras
effektens magnitud. En del individer drabbas av extremt märkliga drömmar då de står under inflytande
av denna effekt.

**Pilens influx**\
Astrotropi: 6, Räckvidd: Beröring, Varaktighet: Provisorisk\*

*\*Effekten kan inte göras permanent*

Förstärker länken mellan målet och stjärnbilden Pilen. Pilen kommer att synas tydligare för målet
under ungefär en månad, och under den tiden kommer alla hennes attacker med avståndsvapen göra extra
+2 i skada, oavsett om det är hugg, kross eller stick. Är målet född under relevant stjärntecken
halveras effektens magnitud.

**Stjärnbildens Influx**\
Astrotropi: 6, Räckvidd: Beröring, Varaktighet: Provisorisk\*\
*\*Effekten kan inte göras permanent*

Influx-effekterna är en samling av, i stort, väldigt likartade effekter. För alla gäller att de
förstärker länken mellan en person och en specifik stjärnbild, som för denna person kommer framträda
tydligare på himlen under effektens varaktighet. Detta för också med sig att vissa uppsättningar
färdigheter som stjärnbilden är associerad med blir lättare att använda - svårigheten för alla slag
för dessa sänks med Ob1T6 under effektens varaktighet. Svårigheten kan aldrig gå under mycket lätt
(Ob1T6). Vissa av influx-effekterna för med sig andra eller ytterligare saker utöver
färdighetsbonusar - dessa listas separat bland övriga astrotropiska effekter. Varje specifik
influx-effekt måste läras in separat, och man kan inte använda influx-effekter kopplade till
stjärnbilder på södra halvklotet på det norra och vice versa; stjärnbilden måste faktiskt vara
möjlig att se för att målets länk till den ska kunna stärkas. Detta har skapat det udda förhållandet
att magiker i Ebhron, Forion och Stora Arkipelagen känner till helt andra influx-effekter än de som
vanligtvis brukas av stjärnskådarna i Legio Colonan och Mûhad. Är personen effekten ska användas på
dessutom född under relevant stjärntecken halveras effektens magnitud. Effekten klingar av efter
ungefär en månad, vilket tros ha att göra med att den aktuella stjärnbilden då hunnit flytta sig så
mycket på himlavalvet att länken magikern upprättat mellan den och målet försvagas. Följande
Influx-effekter ger bonusar på de färdigheter som listas:

-   **Bägarens influx** - Matlagning och Supa
-   **Duvans influx** - Diplomati
-   **Hammarens influx** - Alla hantverksfärdigheter
-   **Lutans influx** - Alla musikaliska färdigheter
-   **Spirans influx** - Ledarskap
-   **Svärdets influx** - Krigföring
-   **Vagnens influx** - Köra Vagn och Djurträning
-   **Vägvisarens influx** - Orientering och Navigering

**Stjärnbildens åkallande**\
Astrotropi: 13, Räckvidd: Beröring, Varaktighet: Provisorisk\*

*\*Effekten kan inte göras permanent*

Nedkallar en stjärnbild från den celestiala sfären; antingen Draken, Fisken, Duvan, Sylfen,
Halkyonen, Sköldpaddan, De tre mödrarna eller Delfinerna. Vilken stjärnbild som nedkallas måste
definieras om effekten formaliseras.

**Stjärneld**\
Astrotropi: 1+, Räckvidd: Avstånd, Varaktighet: Temporär\*

*\*Effekten kan inte göras permanent*

Effekten fyller en punkt inom räckvidden med sval, vit eld från fjärran stjärnor, egendomligt
regelbunden i sitt flackande. Elden som skapas ger Ob1T6 trauma och Ob1T6 smärta och har ett
antändningsvärde på 3. För varje extra filament som används (utöver det första) ökar smärtan med
+Ob1T6 och antändningsvärdet med 1. Stjärneld är mycket ihärdig och kan inte släckas genom kvävning,
och får ingen svårighet på antändningsslag baserad på brist på luft. Spådom och letande efter
järtecken i stjärneld är alltid en nivå (-Ob1t6) lättare än normalt.

**Stjärnljus**\
Astrotropi: 1+, Räckvidd: Personlig, Varaktighet: Temporär

För varje magnitud som vävs åkallar effekten ett fragment av stellarer som svävar i luften i
magikerns närhet och sprider ett blekt, vackert ljus. De ser i alla avseenden ut så små stjärnor,
och följer med magikern varthelst han färdas. Ljusen kan inte släckas, annat än genom att effekten
avbryts, men deras främsta egenskap är annars att de sprider ett såpass diskret ljus att magikern
kan se även i kolmörker, men inte omedelbart kommer ge sig till känna för alla potentiella
betraktare inom en halvmil. Om effekten har minst tre magnituder går det att läsa i stjärnljuset,
men svagt som det är bör man inte göra det till en vana. Stjärnljusen kan också anfalla magikerns
fienden med magnitud antal pyttesmå stjärnsmällar per stridsrunda; träffchansen är 9 och varje träff
ger 1 poäng smärta.

**Stjärnkarta**\
Astrotropi: 2, Räckvidd: beröring, Varaktighet: Temporär\*

*\*Effekten kan inte göras permanent*

Effekten skapar en inre bild av stjärnhimlen för målet för besvärjelsen. Den inre stjärnkartan är
mycket klar och precis vilket ger personen en nivå enklare (-ob1t6) att använda färdigheten
Astrologi under varaktigheten. Effekten kan med fördel användas tillsammans med effekten 'Bild' för
att skapa en spektakulär stjärnkarta för allmän beskådan. Effektens egenskaper överförs då till alla
som kan skåda stjärnkartan

**Svart hål**\
Antiastrotropi: 10+, Räckvidd: Avstånd, Varaktighet: Temporär

Effekten skapar en kolsvart sfär med en radie på 1T10 meter + 1 meter för varje magnitud utöver de
10 första. Allt inom denna räckvidd upphör att existera annat än på andeplanet, och återskapas
*inte* när effekten tar slut; kvar blir bara ett tomt ingenting, tills ny materia kan fylla det.
Urskuggvarelser påverkas inte av denna effekt, men alla andra levande väsen tar Ob10T6 trauma per
runda som de befinner sig i det svarta hålet. Hålet drar till sig lösa objekt med vikt under dess
radie i meter, vilka obönhörligen sugs in i det och försvinner.

**Sylfens influx**\
Astrotropi: 6, Räckvidd: Beröring, Varaktighet: Provisorisk\*

*\*Effekten kan inte göras permanent*

Förstärker länken mellan målet och stjärnbilden Sylfen. Sylfen kommer att synas tydligare för målet
under ungefär en månad, och under den tiden blir alla motståndsslag mot sjukdomar och infektioner
Ob1T6 lättare. Är målet född under relevant stjärntecken halveras effektens magnitud.

Ataxatropi
----------

**Anpassa**\
Ataxatropi: 2, Räckvidd: x, Varaktighet: y.

x = komponenteffektens räckvidd y = komponenteffektens varaktighet

Effekten gör det möjligt för magikern att skapa formaliserade besvärjelser med varierbar magnitud på
sina komponenteffekter. Bara enkla effekter vars kvalitet påverkas av filamentförändring (Blixt,
Dölja, Eld etc) kan Anpassas. Komplexa effekter vars uppbyggnad bestäms under formalisering
(Avskärma aspekt, Förvandling, Olära etc) kan inte Anpassas. Anpassa länkas till en annan
komponenteffekt när man formaliserar besvärjelsen, det är bara den länkade effekten som går att
modifiera i efterhand. Slaget för att väva Anpassa måste alltid komma före slaget för att väva den
länkade komponenteffekten. Misslyckas slaget för att väva Anpassa misslyckas även slaget för
komponenteffekten automatiskt.

**Disharmoni**\
Ataxatropi: 1+, Räckvidd: Beröring, Varaktighet: Temporär\*

*\*Effekten kan inte göras permanent*

Effekten används för att sätta magikern i kontakt med de kaotiska krafter som genomsyrar all
existens. I sitt grundutförande gör effekten föga mer än att skapa en tendens till märkliga beslut,
men ihop med "Gestalta" eller "Nedkalla" kan den användas för att frambringa bisarra kaosväsen.
Disharmonins magnitud måste motsvara rangen hos det som ska åkallas.

**Inspiration**\
Ataxatropi: 2, Räckvidd: Beröring, Varaktighet: Temporär\*

*\*Effekten kan inte göras permanent*

Effekten gör slag för alla kreativa hantverksfärdigheter Ob1T6 lättare under varaktigheten.
Svårigheten kan aldrig gå under mycket lätt (Ob1T6).

**Kanalisera**\
Ataxatropi: x, Räckvidd: -, Varaktighet: Kanaliserad\*

*\*Effekten kan inte göras temporär*

Gör om en länkad effekts varaktighet till Kanaliserad. Kanaliserade effekter är aktiva så länge
magikern aktivt koncentrerar sig på att upprätthålla dem, men avbryts så fort magikern gör något
annat än fokuserar aktivt på att kanalisera effekten.

**Kaos**\
Ataxatropi: 2, Räckvidd: Avstånd, Varaktighet: Temporär

Effekten sår kaos inom räckvidden. Alla försök att organisera, strukturera och sortera misslyckas.
Slag mot Ledarskap, Bokhållning, Bibliotekskunskap och Räkning blir en nivå (Ob1T6) svårare.

**Kaosväv**\
Ataxatropi: 1+, Räckvidd: Avstånd, Varaktighet: Momentan

Effekten väver en slumpmässig effekt från vilken aspekt som helst som motsvarar de parametrar som
effekten försetts med (magnitud, räckvidd, varaktighet). Effekten kan bara resultera i daimotropiska
och teotropiska vävar om magikern från början är kapabel att alstra dessa aspekter, men för
oneirotropi, kosmotropi, erebotropi etc föreligger inga sådana hinder.

**Kreativitet**\
Ataxatropi: 2, Räckvidd: Beröring, Varaktighet: Temporär\*

*\*Effekten kan inte göras permanent*

Effekten gör alla slag för Musik, Skådespel, Sjunga och Berättarkonst Ob1T6 lättare under
varaktigheten. Svårigheten kan aldrig gå under mycket lätt (Ob1T6).

**Magidöd**\
Ataxatropi: 3, Räckvidd: Avstånd, Varaktighet: Temporär

Effekten skapar ett område som är Magidött för alla aspekter. Om effekten kombineras med
Provisorisera eller Permanenta förlorar magikern 1 poäng qadosh per magnitud. Det påverkade området
är tämligen begränsat, och motsvarar den radie runt magikern i den fysiska världen som besvärjelsens
räckvidd tillåter.

**Missleda**\
Ataxatropi: 1+, Räckvidd: Beröring, Varaktighet: Temporär\*

*\*Effekten kan inte göras permanent*

Effekten gör att alla försök riktade mot målet att känna av magi med magiförnimmelse eller på
mystisk väg bedöma målets rang blir Ob1T6 svårare. Varje ytterligare filament höjer svårigheten med
Ob1T6.

**Omedelbarhet**\
Ataxatropi: 2, Räckvidd: -, Varaktighet: -

Om Omedelbarhet ingår i en besvärjelse som *utan* Omedelbarhets inräknande går att kasta på en
runda, blir samtliga effekter i besvärjelsen ögonblickliga, och träder i kraft som det första som
händer i rundan. Skyddsbesvärjelser med Omedelbarhet går med fördel att använda som instinktiva
undanmanövrer. Varje gång en magiker använder en besvärjelse med Omedelbarhet måste hon slå ett
normalt slag mot VIL, misslyckas slaget har hon överansträngt sig och får ett kryss smärta och
trauma samt Ob1T6 kryss stridsutmattning.

**Paradox**\
Ataxatropi: 10, Räckvidd: Avstånd, Varaktighet: Provisorisk\*

*\*Effekten kan inte göras permanent*

Effekten kan under varaktigheten upprätthålla en paradox, vilket konkret innebär att det omöjliga
blir teoretiskt möjligt; till exempel möjliggörs brott mot konsekvensens lag och balansens lag.
Effekten måste inriktas på en specifik paradox, tex att alstra oneirotropi i vaket tillstånd,
upplösa permanenta effekter som redan är kastade, segla rakt mot vinden, eller resa bakåt i tiden.
När varaktigheten går ut upphör paradoxen och allt återgår till sitt normaltillstånd efter bästa
förmåga. Användande av denna effekt kan inte sällan ge Qadoshförlust.

**Vakuumkollaps**\
Ataxatropi: 6, Räckvidd: Avstånd, Varaktighet: Provisorisk\*

*\*Effekten kan inte göras permanent*

Effekten arrangerar om filamenten inom en radie av en meter i nya bisarra former som inte tvunget är
kapabla att härbärgera någon som helst form av liv eller ens andlig existens. Allt levande inom
denna radie tar Ob2T6 trauma i skada, och all icke-levande materia slår Ob2T6 mot BRYT för att inte
omintetgöras. För varje runda därefter som ett kollapsat vakuum upprätthålls ökar traumaförlusten
med Ob1T6 och svårigheten för BRYT-slaget med Ob1T6, medan effektens radie ökar med Ob1T6 meter.
Aspekter som vävs inuti en vakuumkollaps transformerar spontant till en annan, slumpmässig, aspekt,
och filament dissiperar alltid okontrollerat. Hamnar magikern som vävde effekten utanför effektens
räckvidd upphör vakuumkollapsen, detsamma sker om magikern dör, vilket innebär att magikern
generellt inte kan upprätthålla effekten särskilt länge eftersom han själv snart hamnar innanför
dess radie. Skulle någon komma på ett sätt att ta sig runt denna begränsning, emellertid, hade hela
Mundana varit i dödlig fara, och snart nog också mörkret och stjärnorna bortom.

Biotropi
--------

**Bedöva**\
Biotropi: 1+, Räckvidd: Beröring, Varaktighet: Temporär\*

*\*Effekten kan inte göras provisorisk eller permanent*

För varje magnitud effekten vävs med får målet tillfälligt en extra smärtkolumn. Smärta orsakad av
Astrotropi ignorerar dessa extra smärtkolumner. När effekten upphör överförs hälften av all smärta i
de nu försvunna kolumnerna till de ordinarie kolumnerna; resten ignoreras.

**Befalla elementar**\
Biotropi: 1+, Räckvidd: Avstånd, Varaktighet: Momentan

Effekten tillåter magikern att under en stridsrunda kontrollera vilken som helst typ av obesjälad
elementarvarelse eller kosmisk varelse som getts liv genom effekten 'Gestalta', till exempel en
[Glacial], [Undin] eller [Celestial]. Effektens magnitud måste minst motsvara rangen på den varelse
som ska befallas. En kontrollerad varelse lyder magikern nästintill fullständigt, men kommer inte
att förinta sig själv. Om denna effekt temporaliseras, provisoriseras eller permanentas får varelsen
slå ett svårt (Ob4T6) slag mot VIL varje stridsrunda, lyckas detta bryter den sig fri från magikerns
kontroll. Denna effekt används primärt som en nödtaktik mot andra magikers elementarer om man inte
behärskar mer specifika effekter för att kontrollera dem mer effektivt.

**Bioluminiscens**\
Biotropi: 1+, Räckvidd: Avstånd, Varaktighet: Temporär\*

*\*Effekten kan inte göras permanent*

Målet för besvärjelsen måste besitta ett biotropiskt fält. Målet blir under varaktigheten
självlysande; med en magnitud är effekten endast tillräcklig för att sprida svagt ljus i mörker, med
två magnituder tillräcklig för att läsa text utan svårighet, med tre magnituder är ljusstyrkan stark
nog att fördriva skuggor i ett mindre rum, etc. Vid fyra magnituder blir åskådare tillfälligt
bländade om de lyckas med ett Mycket svårt (Ob5T6) slag mot SYN; svårigheten för detta slag sänks
med ett per ytterligare magnitud som effekten vävs med.

**Brunst**\
Biotropi: 2, Räckvidd: Avstånd, Varaktighet: Temporär\*

*\*Effekten kan inte göras permanent*

Målet för besvärjelsen får Ob1T6 lättare på alla slag för Amor och Aggression under varaktigheten.
Svårigheten kan aldrig bli lägre än mycket lätt (Ob1T6). Effekten fungerar inte på magiska varelser
utan konventionell fortplantningsförmåga, såsom demoner, elementarer och kamorfer.

**Diagnostisera**\
Biotropi 1+, Räckvidd: Beröring, Varaktighet: Momentan\*

*\*Effekten kan inte göras temporär, provisorisk eller permanent*

Effekten varskor magikern om medicinska och fysiska obalanser, problem och svagheter hos målet (som
måste vara en levande varelse). Sammantaget får man av effekten en relativt komplett insikt i en
persons hälsotillstånd, men effektens magnitud måste motsvara målets Rang. Notera dock att effekten
endast upptäcker tillstånd som är mer eller mindre -skadliga-, vill man till exempel upptäcka
ofarliga implantat eller en graviditet där allt är bra måste andra effekter användas.

**Djurvän**\
Biotropi: 1+, Räckvidd: Personlig, Varaktighet: Temporär

Alla icke-besjälade, mundana varelser får Ob1T6 svårare på alla slag för Aggression gentemot
magikern per magnitud som effekten vävs med. Svårigheten kan aldrig bli lägre än mycket lätt
(Ob1T6).

**Dvala**\
Biotropi 3+, Räckvidd: Beröring, Varaktighet: Temporär\*

*\*Effekten kan inte göras permanent*

Effekten sänder in ett villigt offer i ett djupt komalikt tillstånd under varaktigheten. Under denna
tid så halveras offrets metabolism, hjärtfrekvensen sänks drastiskt och personen verkar under
varaktigheten vara till synes död. Detta sänker offrets behov utav föda, vätska och luft med hälften
och detta halveras än en gång för varje extra filament utöver de tre nödvändiga. Detta gäller även
blödningstakt vilket gör effekten mycket eftersökt vid kirurgiska ingrepp.

**Elementarreparation**\
Biotropi 1+, Räckvidd: Beröring, Varaktighet: Temporär

Effekten återställer under varaktigheten 1 poäng trauma i minuten på en golem (gnom), sylf, undin
eller salamander, och andra hypotetiska varelser som frambringats med effekten 'Gestalta', såsom
umbraler och lumialer. För varje extra magnitud effekten vävs med helas ytterligare ett poäng trauma
per minut.

**Elementsköld**\
Biotropi: 1+, Räckvidd: Personlig, Varaktighet: Temporär\*

*\*Effekten kan inte göras permanent*

Effekten minskar under varaktigheten all skada magikern drabbas av från eld, hetta, kyla, de fyra
elementkrafterna och de fyra grundkrafterna med 1 per magnitud. Detta gäller dock inte attacker från
[Onda skuggor] samt pyrotropisk magi som alstrats med hjälp av effekten 'Empyreus'.

**Förvrida**\
Biotropi: 1+, Räckvidd: Beröring, Varaktighet: Provisorisk

Effekten påminner om "Förändra avkomma", men kan läggas även på redan födda barn, djur, blommor,
träd, svampar etc, så länge de ännu inte är fullvuxna eller har burit frukt. Det är dock inte helt
lätt att påverka varelser med denna effekt; den måste vävas med magnitud motsvarande deras rang +1
för varje tiotal de har i summan av sina fysiska attribut, så en normal ung människa med Rang 3, RÖR
12 ,TÅL 10 och STY 8 hade krävt 6 magnituder att påverka. Effektens resultat är slumpartade och
gradvisa förändringar av det som påverkats; en människa eller ett djur kanske får förändrade
attribut eller utvecklar nya, märkliga egenskaper, medan ett träd kanske antar ett bisarrt utseende
eller bär konstiga, gifta frukter eller oproportionerliga blommor i onaturliga färger. Observera att
effekten, namnet till trots, inte alltid behöver leda till negativa egenskaper för det påverkade; en
del obeskrivligt goda frukter har till exempel frambringats med dess hjälp.

Ju mer kortlivat det som påverkats är, desto fortare träder effekterna i kraft, men även med
dagsländor kan det ta timmar, och med träd eller människor flera månader. Det är dock möjligt att
använda andra effekter för att snabba på processerna såväl som styra dem i olika riktningar.

**Megrim**\
Biotropi: 1+, Räckvidd: Beröring, Varaktighet: Temporär\*

*\*Effekten kan inte göras permanent.*

Offret drabbas av en fruktansvärd huvudvärk och får alla sina slag mot färdighet och attribut
modifierade med +1 per magnitud. Varje fysiskt eller mentalt ansträngande handling offret företar
sig genererar dessutom ett kryss långtidsutmattning utöver sina vanliga effekter.

**Förändra avkomma**\
Biotropi: 2+, Räckvidd: Beröring, Varaktighet: Permanent

En magiker kan med effektens hjälp påverka de fysiska och mentala förutsättningarna hos ett ofött
barn för att på olika sätt manipulera dess anlag i önskad riktning. För varje två magnituder i
effekten kan man slå om ett av barnets attributslag, och behålla det nya resultatet om det är
önskvärt. (Man kan välja det sämre resultatet). Magikern kan styra vilket eller vilka attribut som
påverkas – vid högre magnitud kan man antingen slå om samma attribut flera gånger, eller fördela
effekten på flera. Magikern själv vet vilka egenskaper som påverkas och hur han vill påverka dem,
men exakt vilket genomslag effekten får kan man i bästa fall gissa sig till – sådan är naturen.

Effekten måste vävas inom en månad efter befruktningen, på modern eller ägget fostret vilar i. Extra
magnituder kan förskjuta detta krav med en månad per magnitud.

**Homeostas**\
Biotropi: 4, Räckvidd: Beröring, Varaktighet: Temporär\*

*\*Effekten kan inte göras permanent*

Förstärker och snabbar på det biotropiska fältets försök att upprätthålla jämvikt hos målet. Alla
slag för att motstå kyla, överhettning, alkoholpåverkan, uttorkning och svält blir Ob1T6 lättare.
Alla chockslag blir också Ob1T6 lättare och målet återhämtar smärta och utmattning dubbelt så fort.

**Inkorporera**\
Biotropi: 1+, Räckvidd: Beröring, Varaktighet: Momentan

Används för att förändra en varelses biotropiska fält i samband med att man introducerar en
främmande kropp till det. Exempelvis metallvingar.

**Kompatibilisera**\
Biotropi: 5, Räckvidd: Beröring, Varaktighet: Provisorisk

Effekten gör två individer av raser eller arter som normalt inte kan få barn med varandra fullt
kapabla till det. De båda behöver fortfarande kompatibla sexorgan för att någon befruktning ska
kunna bli av, och effekten måste kombineras med 'Fertilitet' för att ett foster faktiskt ska kunna
ta form. 'Förändra Avkomma' behöver i regel läggas på fostret för att det ska överleva. Att föda ett
barn som tillkommit via denna effekt kan i vissa fall vara mycket farligt för modern.

**Kraftreserv**\
Biotropi: 3, Räckvidd: Beröring, Varaktighet: Provisorisk

Effekten ökar ett av målets fysiska attribut (STY, TÅL, RÖR) med Ob1T6 under varaktigheten, men
minskar ett annat av dessa attribut med motsvarande värde.

**Känna släktskap**\
Biotropi: 1+, Räckvidd: Beröring, Varaktighet: Momentan\*

*\*Effekten kan inte göras temporär, provisorisk eller permanent*

Effekten används för att känna släktskap mellan individer, dels på ett rent individuellt plan, men
också taxonomiskt. Med en magnitud kan man känna släktskap i första led (förälder-barn, syskon) resp
om individerna tillhör samma ras, med två magnituder kan man känna släktskap i andra led (kusiner,
etc) och om individerna tillhör samma art, med tre magnituder kan man känna släktskap i tredje led
respektive om individerna tillhör samma genus, med fyra magnituder kan man känna släktskap i fjärde
led respektive om individerna tillhör samma taxonomiska familj, etc. Att känna individuella
släktband kan tillexempel vara nyttigt för att identifiera försvunna syskon eller bastarder, medan
det taxonomiska användandet av effekten generellt bara har akademiskt intresse, utom för biomantiker
som vill praktisera 'Ympa' och dylika effekter med större framgång.

**Orgasm**\
Biotropi: 3, Räckvidd: Beröring, Varaktighet: Momentan\*

*\*Effekten kan inte göras temporär*

Målet för effekten drabbas omedelbart, vare sig det vill det eller inte, av en orgasm. Primärt är
det bara däggdjur som kan påverkas av effekten, men undantag kan förekomma.

**Plasticitet**\
Biotropi: 4, Räckvidd: Personlig, Varaktighet: Temporär

Målet för effekten uppvisar en kraftigt förhöjd förmåga till att omformas kroppsligen under
varaktigheten, ungefär som ett barn in utero som ständigt förändras och utvecklas. Alla
förbättringsslag för att höja attribut och färdigheter baserade på fysiska attribut (RÖR, STY och
TÅL) slås som om de vore lättlärda ("lätta att höja" i attributens fall). Vidare kan alla attribut
utom VIL och PER höjas med målmedveten träning under varaktigheten, även sådana som blivit noll.
Alla slag mot kirurgi riktade mot målet för effekten blir Ob1T6 lättare under varaktigheten, och ett
antal "omöjliga" kirurgiska procedurer blir möjliga så länge effekten är aktiva. Dessa är**Sy på
amputerad lem** (Ob6T6 för händer och fötter, Ob7T6 för armar och ben) och**Transplantera organ**
(Ob6T6 för Mjälte, Lever och Njure, Ob7T6 för hjärta, Ob8T6 för hjärna).

**Prana**\
Biotropi 1+, Räckvidd: Beröring, Varaktighet: Temporär\*

*\*Effekten kan inte göras permanent*

Effekten 'renar' energiflöderna i en individs kropp. Detta medför att alla motståndsslag mot
sjukdomar, gifter och infektioner och chock- och dödsslag orsakade av dessa minskar i svårighet med
en nivå (Ob1T6) per magnitud. Svårigheten kan aldrig bli lägre än mycket lätt (Ob1T6).

**Ympa**\
Biotropi: 5, Räckvidd: Beröring, Varaktighet: Provisorisk

Effekten möjliggör överföringar av kroppsdelar från en varelse till en annan. Det hela är ett
osofistikerat sätt att göra något somliga biomantiker hellre gör på alkemisk väg, men om effekten
kombineras med 'Kompatibilisera', 'Permanenta' och 'Hela Trauma' på rätt sätt, samt vettig kompetens
i Läkekonst, kan den ge upphov till fungerande resultat. Lättast är att överföra lemmar eller delar
av lemmar från en person till en annan person av samma ras och med liknande kroppsbyggnad, och det
finns fall där effekten på detta vis kunnat användas för att återge armar, ben, händer eller fötter
till personer som varit lemlästade sedan länge. I många fall, dock, säkert 2 av 5, tycks effekten
även under dessa optimala förhållanden leda till kallbrand och bortstötning av lemmen. Mer
experimentlystna biomantiker har ibland använt denna effekt för att försöka sig på mer drastiska
kombinationer som att ge en människa en trukhs armar; skulle detta visa sig fungera kan det mycket
väl medföra attributbonusar och/eller andra effekter - spelaren och spelledaren får avgöra från fall
till fall. I kombination med 'Hela Trauma' kan effekten lätt få två öppna sår i kontakt med varandra
att läka ihop med varandra - även om såren är på olika individer. Att slita sig loss ger då lika
många tärningar trauma, smärta och blodförlust som antalet tärningar trauma som helades. Effekten
kan också användas för att kombinera växter med varandra; detta är betydligt lättare och kräver föga
mer av magikern än lite färdighet i Växtlära för att inte gå helt snett.

**Återställa sunda vätskor**\
Biotropi: 6, Räckvidd: Beröring, Varaktighet: Momentan\*

*\*Effekten kan inte göras temporär, provisorisk eller permanent*

Effekten upplöser omedelbart effekterna Choleria, Sangvinika, Flegma och Melancholia såväl som
Obalansera kroppsvätska. Därtill läker målet för effekten Ob1T6 utmattning och får fördubblad
återhämtningstakt av trauma, smärta och blodförlust den närmaste veckan, men alla slag för
karaktärsdrag med värden över 10 blir under denna tid Ob1T6 svårare.

Daimotropi
----------

**Daemonion**\
Daimotropi: 10, Räckvidd: Avstånd, Varaktighet: Temporär

Alla själar inom räckvidden smälter tillfälligt samman med daimotropiska varelser och energier.

**Förtunna Flöde**\
Daimotropi: 1+, Räckvidd: Avstånd, Varaktighet: Temporär

Effekten påverkar magiflödet och gör ett område Lågmagiskt för en aspekt per magnitud. Det påverkade
området är tämligen begränsat, och motsvarar den radie runt magikern i den fysiska världen som
besvärjelsens räckvidd tillåter. På andeplanet är effektens räckvidd något mer arbiträr.

**Manifestera**\
CENTRAL EFFEKT I EON, SKRIV REGLER SENARE

**Phantasmagoria**\
Daimotropi: 10, Räckvidd: Avstånd, Varaktighet: Temporär

Effekten utplånar över en mindre yta barriären mellan andeplanet och den fysiska världen, med mycket
påtagliga effekter. Andar, demoner och demoniska fenomen manifesterar spontant inom räckvidden utan
att behöva lyckas med något slag under varaktigheten, och demoner kan automatiskt inkarnera sig i
fysisk form. Spöken söker sig instinktivt till platsen över stora avstånd, och risken är hög att
psyko- eller daimotropiska magistormar bryter ut. Formlösa andar kan under varaktigheten förnimmas i
den fysiska världen som bleka ljussken eller skuggor, precis som spöken hade gjort, och kan inleda
andestrid med köttsliga varelser. Platsen räknas som inkongruent på andeplanet och högmagisk för
psykotropi både där och i den fysiska världen. Om effekten vävs med Provisorisera eller Permanenta
förlorar magikern som kastade den Ob1T6 resp Ob2T6 qadosh, förutsatt att han helt eller delvis är en
psykotropisk varelse.

**Psykomakia**\
Daimotropi: 5+, Räckvidd: Beröring, Varaktighet: Temporär

Ger liv och vilja åt en besjälad varelses starkaste drifter och inre moraliska konstruktioner. Dessa
uppfylls av demonisk energi och manifesterar som fysiska varelser omkring offret. Effekten skapar en
första rangens daimotropisk varelse. Varje ytterligare filament över fem kan höja rangen med ett
eller skapa ytterligare en varelse. Varelsernas sammanlagda rang är lika med 1 plus antalet filament
över fem. Rangerna kan vara fördelade hur som helst.

**Stigmatisera**\
Daimotropi: 6, Räckvidd: Beröring, Varaktighet: Provisorisk

Gör en besjälad varelse till fokalpunkt för demoniska energier. En konstant influx från
demonvärldarna gör att demoner har två nivåer lättare att manifestera sig i närheten av den
stigmatiserade individen. Vidare kommer daimotropiska fenomen att manifestera spontant på den
stigmatiserade och i hennes omgivning. Den speltekniska effekten av detta blir att den
stigmatiserade lider Ob1T6 kryss blödningstakt, smärta och trauma per dag (jämt fördelat över
dygnet).

Erebotropi
----------

**Oubliette**\
Erebotropi: 1+, Räckvidd: Avstånd, Varaktighet: Temporär\*

*\*Effekten kan inte göras permanent*

Förvisar målet till en alternativ verklighet, ett miniatyrplan av mörk energi. Man åldras inte så
länge man befinner sig i Oublietten, inte heller kan man bli skadad eller dö. Oublietten ter sig för
de som fångats i den som en mörk och dyster, men inte hotfull, dröm, där tankar och känslor från ens
undermedvetna manifesterar och utgör grunden för allt som händer i Oublietten. Alla som påverkas av
Oubliette får lov att försöka motstå den genom att slå Ob1T6 mot PSY, varje ytterligare filament som
används i effekten förhöjer svårigheten med Ob1T6.

**Putrefactus**\
Erebotropi: 2+, Räckvidd: Avstånd, Varaktighet: Temporär\*

*\*Effekten kan inte göras permanent*

Påverkar besjälade varelser. Målet för effekten blir under dess varaktighet en fyrbåk för
kliffotiska energier, som strömmar in i från världarna bortom och bryter ner offrets biotropiska
fält. Offret tar HOb2T6 skada i ett slumpat delområde varje runda. Skador skapade av Putrefactus kan
aldrig orsaka blödningstakt. Varje filament utöver det första ökar skadan med HOb1T6.

**Paradox**\
Erebotropi: 3, Räckvidd: Avstånd, Varaktighet: Temporär\*

*\*Effekten kan inte göras permanent*

Påverkar besjälade varelser. Målets psykotropiska fält infekteras med förvriden antienergi och
interagerar på allt märkligare sätt med sin omgivning. Alla slag mot karaktärsdrag modifieras med
+(Ob5t6-Ob5T6), slå varje gång ett karaktärsdrag används. Offret måste slå minst ett slag mot ett
karaktärsdrag (slumpa om inga självklara alternativ uppenbarar sig) varje runda när han eller hon
befinner sig under Paradox' effekt.

**Nattsådd**\
Erebotropi: 1+, Räckvidd: Avstånd, Varaktighet: Permanent\*

Effekten infekterar offrets själ med kliffotisk energi. Konsekvensen blir att offret gradvis börjar
förvandlas till en skuggvarelse.

Fototropi
---------

**Akromatopsi**\
Fototropi: 1, Räckvidd: Beröring, Varaktighet: Temporär\*

*\*Effekten kan inte göras permanent*

Påverkar en besjälad varelse. Offret blir oförmöget att uppfatta färger med attributet SYN. Världen
ter sig helt enkelt väldigt svartvit under varaktigheten.

**Chimär**\
Fototropi: 1+, Räckvidd: Avstånd, Varaktighet: Temporär\*

*\*Effekten kan inte göras permanent*

En chimär påverkar en varelse, ett föremål eller en yta och får dem att se ut som något annat än de
är. Utseendet kan inte förvridas totalt, men ganska kraftiga modifikationer av färg, form, storlek
och kontur är möjliga. En person som påverkats blir till exempel i stort oigenkännlig under
varaktigheten, en bred dörr kan framstå som mycket trång och smal, etc. Vill man påverka ett större
område måste en areaeffekt användas, och generellt krävs mer än en magnitud för objekt som mäter mer
än två meter på något håll. Effekten kan genomskådas med ett SYN-slag, vars svårighet ökar med en
tärning för varje magnitud effekten vävs med.

**Fägnad**\
Fototropi: 2, Räckvidd: Beröring, Varaktighet: Temporär\*

*\*Effekten kan inte göras permanent*

Effekten påverkar hur ljuset faller och bryts på ett objekt eller en person, med resultatet att det
som påverkats blir angenämare att titta på. Personer som påverkas får sin PER höjd med Ob1T6 under
varaktigheten, effekten på föremål varierar från fall till fall.

**Kontrollera lumial**\
Fototropi: 1+, Räckvidd: Avstånd, Varaktighet: Temporär

Effekten tvingar en [lumial] att lyda magikerns befallning under varaktigheten. Observera att det
inte går att kontrollera lumialer som har högre Rang än det antal filament som används till
effekten. En kontrollerad lumial lyder magikern fullständigt – den förintar till och med sig själv
på order – så man måste tänka på vad man säger, då den tar alla order bokstavligt. Man kan också ta
över en annan magikers lumial med denna effekt.

**Laddning**\
Fototropi: 1+, Räckvidd: Beröring, Varaktighet: Temporär\*

*\*Effekten kan inte göras permanent*

Målet för effekten, som måste vara ett metallföremål, laddas med fototropisk energi. När det laddade
objektet kommer i kontakt med något som leder sådan energi (primärt vätskerika material och
metaller) laddar det omedelbart ur all energi i detta. Den primära effekten är att levande varelser
tar Ob1t6 kryss smärta och trauma per filament som använts i effekten, dessutom blir offret chockat
och får +Ob1t6 på alla svårigheter i lika många rundor som antal filament som användes för att lägga
effekten.

**Ljusgård**\
Fototropi: 3, Räckvidd: Personlig, Varaktighet: Temporär\*

*\*Effekten kan inte göras permanent*

En ljusgård är ett stort ljusfenomen, även kallat halo, som slår upp i en väldig båge eller en
pelare med magikern i centrum. Det syns över stora områden och är därför användbart som signal, men
kan också kombineras med andra effekter, till exempel 'Rörelse', för mer spektakulära resultat.

**Ljusharmoni**\
Fototropi: 1+, Räckvidd: Beröring, Varaktighet: Temporär

Denna exotiska effekt används för att skapa en förbindelse med ljuset före tiden, en mystisk källa
till fototropisk kraft. Effekten i sig gör föga mer än att skapa en märklig, glättig stämning, men
är nödvändig för att animera vissa elementarkonstrukter, till exempel en [Skärva], vars essens måste
åkallas med lika många magnituder Ljusharmoni som konstruktens rang. Effektens primära
användningsområde är dock i kombination med 'Gestalta', då den manifesterar [Lumialer][lumial],
fototropiska elementarväsen.

**Ljusstyrka**\
Fototropi: 1+, Räckvidd: Beröring, Varaktighet: Temporär

Effekten fördubblar ljusstyrkan hos ett objekt eller fenomen. För varje extra magnitud den vävs med
sker ytterligare en fördubbling. Vill man påverka större ytor måste en areaeffekt användas.

**Maskera**\
Fototropi: 3, Räckvidd: Personlig, Varaktighet: Temporär\*

*\*Effekten kan inte göras permanent*

Döljer målets egentliga utseende med en snillrik illusion. Magikern är fri att låta målet anta
vilken skepnad som helst, så länge den är av ungefär samma storlek och typ som målet själv.

**Mikroskopein**\
Fototropi: 1+, Räckvidd: Beröring, Varaktighet: Temporär\*

*\*Effekten kan inte göras permanent*

Målet måste besitta attributet SYN. Målet får Ob1T6 lättare per magnitud på alla slag för att
studera små saker.

**Nimbus**\
Fototropi: 1+, Räckvidd: Personlig, Varaktighet: Temporär\*

*\*Effekten kan inte göras permanent*

Ett nimbus är en fototropisk aura som omger magikern, och mäter cirka en meter i omkrets per
magnitud. Onda skuggor, Umbraner och andra skototropiska väsen tar Ob1T6 trauma i skada per magnitud
för varje runda som de är i kontakt med ett nimbus, och urskuggor och andra erebotropiska varelser
tar 1 poäng trauma i skada per magnitud. Skoto- och erebotropiska effekter måste överstiga nimbusets
rang för att kunna påverka magikern, och allt mörker skingras inom dess radie. Nimbuset saknar
förmåga att lysa upp ytor utanför dess radie, och magikern kan därför se saker inuti nimbuset även i
totalt kolmörker, men ingenting utanför det. Effekten ser därtill mycket spektakulär ut.

**Kakeksi**\
Fototropi: 1+, Räckvidd: Avstånd, Varaktighet: Temporär

Sprider en osynlig aura av ond energi omkring magikern. Alla levande varelser inom räckvidden som
inte har tjockare sten- eller metallväggar mellan sig och magikern börjar ta skada. Varje minut man
befinner sig inom räckvidden för Kakeksin antecknar man Ob1T6 trauma per filament i effekten på en
separat lapp. Skadan drabbar offret först 24-\[Ob1t6 per filament\] (minst en timme) timmar efter
att man börjat påverkas av Kakeksi, för över 10 kryss trauma från den separata lappen till offrets
skadekolumn per minut tills all trauman är överförd.\

**Spegelbild**\
Fototropi: 1+, Räckvidd: Personlig, Varaktighet: Temporär\*

*\*Effekten kan inte göras permanent*

Skapar en exakt kopia av användaren inom en armslängds avstånd från denne. Spegelbilden kommer under
varaktigheten att hålla sig på exakt samma avstånd från användaren och spegla dennes minsta rörelse.
Varje filament utöver det första skapar ytterligare en spegelbild.

**Stöt**\
Fototropi: 1+, Räckvidd: Beröring, Varaktighet: Momentan\*

*\*Effekten kan inte göras temporär, provisorisk eller permanent*

Målet för effekten drabbas av plötsliga muskelparoxysmer och måste klara ett slag på Ob1t6 per
filament mot i effekten mot TÅL för att inte kollapsa i spasmer, få Ob2t6 kryss långtidsutmattning
och vara oförmögen att röra sig normalt i 1t6 rundor. Om offret misslyckas med TÅL-slaget måste det
dessutom slå ett chockslag, skulle även chockslaget misslyckas måste offret vidare slå ett dödsslag.
Oavsett alla andra effekter gör stöten Ob1t6 smärta.

**Upplysning**\
Fototropi: 8, Räckvidd: Beröring, Varaktighet: Temporär\*

*\*Effekten kan inte göras permanent*

Effekten försätter en person i ett tillstånd av djup insikt och inre frid. Alla slag för Amor och
Aggression minskar med Ob2T6 under varaktigheten, liksom slag för Filosofi, Lagkunskap och
Ockultism. PSY och VIL höjs med Ob1T6 vardera. Den påverkade utvecklar också en påtaglig antipati
mot våld; Stridsvana och Krigföring halveras. Qadoshhöjning är sannolikt om tillståndet av
upplysning består under en längre tid.

Geotropi
--------

**Belasta**\
Geotropi: 2, Räckvidd: Avstånd, Varaktighet: Temporär\*

*\*Effekten kan inte göras permanent*

Målet för effekten räknar ut sin bärförmåga med STY+TÅL/3 under varaktigheten

**Betunga**\
Geotropi: 1+, Räckvidd: Avstånd, Varaktighet: Temporär\*

Påverkar ickelevande, avgränsade objekt som innehåller geotropi (stenar, metallföremål och
jordklumpar, inte träd, hästar eller sammansatta, komplexa objekt som hus eller broar). Objektet
räknar ut sin massa som M(Mag+1) under varaktigheten. Detta kan eventuellt öka vapens krosskada.

**De jordiska grenarna**\
Geotropi: 2+, 4+, etc, Räckvidd: Beröring, Varaktighet: Temporär\*

*Effekten kan inte göras provisorisk eller permanent*

En esoterisk metaeffekt ur den ebhronitiska traditionen. De jordiska grenarna är en genväg till
[Antitetisk alstring], men från somliga aspekter detta inte normalt sett hade varit möjligt med.
Effekten påverkar ett valfritt antal filamentpar av aspekterna selenotropi, pneumotropi, kronotropi
och biotropi, som kan kombineras hur som helst, men måste vara ett jämnt antal. De jordiska grenarna
vävs sedan med magnitud motsvarande de sammanlagda filamentens, med resultatet att de pressas ihop i
antitetiska par. Detta halverar deras effektiva magnitud sett till svårigheten att väva, men
påverkar inte kraften på effekterna sedan de väl släppts lösa. Om man först alstrar två magnituder
vardera av biotropi och pneumotropi och sedan alstrar och väver De jordiska grenarna på fyra
magnituder blir svårigheten för att väva de fyra magnituderna biotropi och pneumotropi alltså bara
Ob1T6 respektive Ob1T6 (men svårigheten för att väva De jordiska grenarna är normal, Ob4T6).
Filamenten från de olika aspekterna kan därtill vävas som om de vore en aspekt, utan att något slag
för transformering behöver slås, det vill säga, i exemplet ovan kan de fyra magnituderna biotropi
och pneumotropi automatiskt transformeras till fyra magnituder biotropi som vävs med Ob2T6
svårighet. Detta ökar dock besvärjelsens tidsåtgång som vanligt.

De jordiska grenarna kan därtill kombineras med den kraftfulla kronotropiska effekten 'Sexagesimal
cykel'.

**Geotermi**\
Geotropi: 1+, Räckvidd: Avstånd, Varaktighet: Temporär\*

*\*Effekten kan inte göras permanent*

Skapar termotropisk energi ur geotropiska element. Processen liknar transformering, men är direkt
manifesterad i Mundanas fysiska verklighet. En stark hetta emanerar ur alla geotropiska element
(sten, sand, jord) inom räckvidden, dessa värms upp med ungefär 20C per filament, luften blir
ungefär 5C varmare per filament. Området som påverkats av effekten räknas som högmagiskt för
termotropi under varaktigheten.

**Gestalta föremål**\
Geotropi: 1+, Räckvidd: Beröring, Varaktighet: Provisorisk

Effekten används ihop med den semotropiska effekten 'Hyperuranion' för att forma föremål ur
idévärldens esoteriska materia. Föremål som formas med 'Gestalta föremål' kan ha Bryt 3 och göra
Ob1T6 i sitt *högsta* skadevärde per magnitud, så vid tredje magnituden kan man till exempel forma
ett svärd som har bryt 9 och gör H+2, K+1, SOb3T6 i skada. Om man vill forma föremål som ska vara
kompatibla med redan existerande föremål (till exempel en nyckel till ett nyckelhål eller en tavla
som har samma stil som andra tavlor av en känd mästare) måste man känna till motsvarande föremåls
sanna namn och väva in dessa i effekten. På samma vis, om man vill göra en exakt kopia av ett unikt
föremål (till exempel Kejsarstaven, [Grangodíl] eller [Sho Boka Sham-Ukins] signetring) måste man
identifiera detta föremåls sanna namn och väva ihop med gestaltningen. Föremålen som frambringas med
'Gestalta föremål' är idéer om föremåls natur, och kan därför inte ha några specifika spektakulära
egenskaper, om inte effekten kombineras med andra effekter för detta ändamål. Vid en magnitud kan
man gestalta upp till ett halvt kilo materia, detta dubblas sedan per magnitud, så med tre
magnituder kan 2 kilo frambringas. Om effekten klingar av eller brytvärdet når noll upplöses formade
föremål och återvänder till [Hyperuranion] eller, tror somliga, [Empyréen].

**Implosion**\
Geotropi: 5, Räckvidd: Avstånd, Varaktighet: Momentan\*

*\*Effekten kan inte göras temporär*

Påverkar en levande varelse eller ett objekt. Skapar en attraherande fokalpunkt för geotropiska
energier någonstans inuti målet, som helt sonika skrynklas ihop. Målet drabbas av ObK1T6+2 i
samtliga träffområden, skadan räknas som dubbelt så hög när den jämförs med BRYT på metall- och
stenföremål.

**Jordmån**\
Geotropi: 1+, Räckvidd: Avstånd, Varaktighet: Provisorisk

Effekten påverkar ett område motsvarande räckvidden så att alla slag för färdigheten Jordbruk för
att påverka området blir antingen en nivå (Ob1T6) lättare eller svårare per magnitud. Effekten kan
tyckas trivial, men den har potential att ödelägga såväl som upphöja hela samhällen.

**Kalibrera**\
Geotropi: 1+, Räckvidd: Beröring, Varaktighet: Temporär\*

*\*Effekten kan inte göras permanent*

Effekten skapar en länk mellan användaren och ett metall- eller stenföremål, föremålet blir som en
direkt förlängning av användarens kropp, som får räkna alla sina hantverks- och stridsfärdigheter
som ett (1) poäng högre än vad de verkligen är under effektens varaktighet. Varje ytterligare
filament förstärker effekten med ett (1).

**Bergets hjärta**\
Geotropi: 3, Räckvidd: Avstånd, Varaktighet: Temporär\*

*\*Effekten kan inte göras permanent*

Effekten kan bara användas om magikern är omgiven av sten, ie befinner sig i en borg, i ett
grottsystem, i en gruva etc. Magikern kanaliserar ut något av sig själv i stenen, och kan använda
Magiförnimmelse, KÄN och HÖR/3 genom all sten inom effektens räckvidd.

**Gungfly**\
Geotropi: 1+, Räckvidd: Avstånd, Varaktighet: Temporär

Effekten smälter ner sten till en trögflytande, lerartad substans. Den är fortfarande bärande (så
man kan inte få byggnader att kollapsa med hjälp av Gungfly), men saker har en tendens att sjunka in
i och klibba fast i smeten. Om man fastnat i ett Gungfly (t ex genom att luta sig mot en stenpelare
eller stå på ett stengolv påverkade av effekten) måste man lyckas med ett slag mot STY med lika
många tärningar som filament som använts i effekten för att komma loss. Om man står i ett Gungfly
sänks dessutom ens förflyttning med 1 för varje filament som använts i effekten.

**Magisk geometri**\
Geotropi: 11, Räckvidd: Avstånd, Varaktighet: Permanent

Effekten ger magikern insikt i hur en byggnad eller struktur på en specifik plats kan konstrueras
eller modifieras så att den harmoniserar med Mundanas naturliga magiska flöde. Resultatet blir,
sedan strukturen uppförts, att magiflödet gradvis anpassar sig efter den och skapar ett högmagiskt
eller heligt område. Den här processen kan ta sekler, och magikern har ingen kontroll över vilken
eller vilka aspekter som så småningom blir starkast på platsen, men vissa daimotropiska,
teotropiska, ikonotropiska och kronotropiska effekter kan påverka och skynda på det hela på olika
vis. Flera av forntidens monoliter och stencirklar restes med hjälp av denna effekt.

**Magnetisera**\
Geotropi: 1+, Räckvidd: Avstånd, Varaktighet: Temporär

Effekten skapar en magnetisk laddning mellan två metallföremål inom räckvidden. Är föremålen redan i
kontakt med varandra krävs det ett lyckat slag mot styrka med lika många tärningar som effektens
magnitud för att separera dem. Är föremålen däremot separerade från varandra kommer de omedelbart
dras emot varandra så att de möts, så länge de inte väger mer än ett kg eller är mer än en meter
från varandra. För varje extra magnitud kan antingen viktkravet eller avståndet ökas med ett kg
eller en meter. Att hindra två magnetiserade föremål från att mötas kräver också det ett lyckat slag
mot styrka med lika många tärningar som effektens magnitud.

**Melancholia**\
Geotropi: 5, Räckvidd: Beröring, Varaktighet: Provisorisk

*\*Effekten kan inte göras permanent*

Effekten orsakar ett överskott av svart galla i offrets kropp. Den drabbade blir under varaktigheten
påtagligt känslig, bitter och vemodig - alla sociala färdigheter blir Ob1T6 svårare, men alla
kunskapsfärdigheter Ob1T6 lättare. Med detta kommer också egoism, existentiell ångest och
tungsinthet - alla slag för Tro blir Ob1T6 lättare, men Lojalitet, Amor, Aggression och Generositet
blir Ob1T6 svårare.

**Skalv**\
Geotropi: 6/12/18, Räckvidd: Beröring, Varaktighet: Momentan\*

*\*Effekten kan inte göras temporär, provisorisk eller permanent*

Skapar ett jordskalv som varar i ungefär en timme. På sex filament har skalvet en radie på 1-1.5 km,
gamla och fallfärdiga byggnader riskerar att förstöras (räkna med att var hundrade byggnad rasar),
djur och människor blir rädda och speglar spricker. På tolv filament har skalvet en radie på 3 km,
ungefär var fyrtionde byggnad kollapsar, djur och människor blir skräckslagna. På 18 filament har
skalvet en radie på ungefär 9 kilometer, inom vilken förödelsen drabbar alla utom de mest bastanta
konstruktioner; gruvor rasar ihop, akvedukter bryts sönder, skepp förliser och byggnader kollapsar.

Notera att om Skalv används på 12 eller 18 magnituder på havet kommer de subakvatiska skalven att
generera cirkelformade vattenvågor, dessa färdas i höga hastigheter (900km/h) över hundratals mil,
och riskerar att skada byar och städer vid kusterna. På tolv filament slår vågen upp fem meter när
den träffar stranden, och gör sällan större skada. På 18 filament blir den upp emot 40 meter hög och
kan totalförinta mindre kuststäder.

**Spåra kraftlinje**\
Geotropi: 3+, Räckvidd: Personlig, Varaktighet: Momentan\*

*\*Effekten kan inte göras temporär, provisorisk eller permanent*

Effekten pekar ut riktningen till närmaste högmagiska plats, oavsett avstånd. Magikern får ett vagt
humm om ungefär hur platsen ter sig, och kan försöka lista ut vilken eller vilka aspekter den är
högmagisk för. Detta kräver ett mycket svårt slag (Ob5T6) för Teoretisk Magi, vars svårighet minskar
med en nivå för varje extra magnitud effekten vävs med. Med högre magnitud får magikern också en
tydligare bild av platsen, och hur långt bort den är.

Heliotropi
----------

**Dominant Heliosfär**\
Heliotropi: 5, Räckvidd: Avstånd, Varaktighet: Temporär\*

*\*Effekten kan inte göras permanent*

Påverkar allt inom effekträckvidden. Området som påverkas räknas som lågmagiskt för erebo-, kosmo-,
kryo-, seleno- och skototropi. Alla försök att transformera från heliotropi till astro-, foto-,
pyro- eller termotropi inom det blir svåra. Alla försök att alstra heliotropi inom räckvidden
genererar alltid två extra filament.

**Facula**\
Heliotropi: 1+, Räckvidd: Avstånd, Varaktighet: Temporär\*

*\*Effekten kan inte göras permanent*

Påverkar allt inom effekträckvidden. Magikern upprättar en länk mellan den heliotropiska sfären och
Mundana, och kallar ner högintensiv energi från solens oroliga yta. Alla giltiga mål för Faculan
slår mot ett antändningsvärde motsvarande 2 gånger effektens magnitud och tar 2 kryss smärta per
magnitud varje runda och får alla slag för att motstå nedkylning sänkta med Ob1T6 per filament.

**Guldregn**\
Heliotropi: 9+, Räckvidd: Avstånd, Varaktighet: Temporär\*

*\*Effekten kan inte göras permanent*

Effekten åstadkommer en lokal regnskur av flytande guld som täcker ett område på 30 meter. För varje
filament utöver de grundläggande som används till effekten faller en millimeter regn utöver den
första, antingen inom samma trettio meter (varvid regnets intensitet ökar), eller på en större yta
(men då med lägre intensitet). Nederbördsområdet stannar kvar på den plats där den appliceras eller
följer efter det föremål eller den varelse som fått effekten på sig. Guldet som faller är relativt
svalt, och kommer omsider stelna till solida klumpar. När effekten upphör slutar regnet, men guldet
finns kvar. Det tros att överdrivet användande av denna effekt bidrog till [Radh-Kamras] fall genom
att skapa skenande inflation i riket.

**Korona**\
Heliotropi: 2+, Räckvidd: Personlig, Varaktighet: Temporär

Påverkar besjälade varelser som accepterat effekten. Användarens hud täcks av brandgula flammor och
solfenomen, hon tycks upplyst och högrest, och ger ett både skrämmande och imponerande intryck.
Användaren kan använda sin egen kropp för att bränna och tända eld på saker, varje runda något är i
kontakt med magikern tar det Ob1T6 smärta och trauma, och utsätts för antändningsvärde 4. Vidare ger
magikerns majestätiska uppenbarelse -Ob1T6 i svårighet på slag mot Förföra, Förhöra, Krigsföring,
Ledarskap, PER och Övertala som logiskt borde underlättas av att magikern förvandlats till en
respektingivande eldvarelse. Varje filament utvöver de två första höjer skadan med +2 smärta och +2
trauma och antändningsvärdet med 2.

**Kröning**\
Heliotropi: 5, Räckvidd: Beröring, Varaktighet: Momentan\*

*\*Effekten kan inte göras temporär, provisorisk eller permanent*

Effekten ger +3 i Qadosh åt en monark eller hög furste om den vävs i samband med trontillträdet.
Många har försökt förklara varför 'Kröning' inte har nån effekt om den inte omgärdas av ceremonier
och parafernalia som kronor och svärd, men resultaten är högst tvetydiga, och kretsar runt allt från
spekulationer om heliotropins natur till gudarnas. Många har även experimenterat genom att fejka
trontillträden och blåblodighet på olika sätt, återigen med oklara resultat.

**Protuberans**\
Heliotropi: 3, Räckvidd: Personlig, Varaktighet: Momentan\*

*\*Effekten kan inte göras permanent*

Effekten skapar ett flammande eldfenomen av intensiv hetta med magikern i centrum. Det måste i regel
kompletteras med temporär varaktighet, annorlunda räckvidd, en areaeffekt eller effekten 'Rörelse'
för att åstadkomma meningsfulla resultat, men duger i sitt basutförande som en spektakulär
självmordseffekt, om inte annat - en kombination med effekter som ger skydd mot eld är ytterligare
en möjlighet. Protuberansen ger Ob6T6 trauma och Ob2T6 smärta på allt den träffar.

**Skingra urskugga**\
Heliotropi: 1+, Räckvidd: Beröring, Varaktighet: Momentan\*

*\*Effekten kan inte göras temporär, provisorisk eller permanent*

Effekten skingrar omedelbart en urskugga vars rang inte överstiger effektens magnitud. Fysiska väsen
som på något vis är anknutna till urskuggornas värld tar istället Ob2T6 trauma i skada per magnitud.

**Soleld**\
Heliotropi: 1+, Räckvidd: Avstånd, Varaktighet: Temporär\*

*\*Effekten kan inte göras permanent*

Effekten fyller en punkt inom räckvidden med het, gul eld från solen, erratiskt och intensivt
flammande. Elden som skapas ger Ob1T6 trauma och Ob1T6 smärta och har ett antändningsvärde på 5. För
varje extra filament som används (utöver det första) ökar traumaförlusten med +3 och
antändningsvärdet med 3. Soleld flammar med en intensiv, fängslande lyster, och ger en nivå (Ob1T6)
lättare på slag för sociala färdigheter i sammanhang där elden kan göra ett intryck, till exempel
vid en vårbrasa, ett fackeltåg, etc.

**Solfackla**\
Heliotropi: 4, Räckvidd: Beröring, Varaktighet: Momentan\*

*\*Effekten kan inte göras temporär*

Skapar ett intensivt glödande och flackande eldfenomen. Det svävar på platsen det skapas på och
behöver exempelvis skapas inuti en lykta för att kunna transporteras omkring utan säkerhetsrisk. Det
är farligt att ta på solfacklan, direkt beröring gör Ob2T6 smärta och trauma och antänder med ett
värde av 12 för varje runda man vidrör den. Solfacklan lyser upp sina omgivningar med varmt, starkt
ljus, allting inom en radie på 15 meter blir så gott som dagsljust. Det starka ljuset skadar och
jagar bort skuggvarelser och liknande, alla varelser som består av erebo-, kosmo- eller skototropi
får Ob1T6 svårare på alla handlingar och tar Ob2T6 i trauma för varje runda de vistas inom 15 meter
från solfacklan. Avslutningsvis fyller solfacklan besjälade varelser med mod, alla slag för att
motstå rädsla, inte drabbas av panik och så vidare blir Ob1T6 lättare inom 15 meter från solfacklan.

**Solkungens hörsammande**\
Heliotropi: 19, Räckvidd: Beröring, Varaktighet: Provisorisk\*

*\*Effekten kan inte göras permanent*

Åkallar [Solkungen] till Mundana.

**Solkraft**\
Heliotropi: 3, Räckvidd: Personlig, Varaktighet: Temporär\*

''\*Effekten kan inte göras ''

Målet blir mottagligt för heliotropisk energi och kan lagra denne i kroppen. För varje timme målet
vistas i direkt, starkt solsken får det under effektens varaktighet +2 STY, +1 på alla grundskador,
Ob1T6 lättare på alla slag mot Etikett, Diplomati, Förföra eller Övertala eller förmågan att läka
Ob1T6 kryss utmattning per minut. Inga av dessa effekter är kumulativa.

**Solpest**\
Heliotropi: 4, Räckvidd: Beröring, Varaktighet: Temporär

Målet för effekten blir extremt känsligt för solljus och tar Ob1T6 trauma och smärta i skada för
varje runda som han eller hon vistas i solljus. Skadorna ökar med 1 för varje naket delområde.
Skadan minskas med 2 om solen är molntäckt.

**Solsfär**\
Heliotropi: 1+, Räckvidd: Personlig, Varaktighet: Temporär

Effekten åkallar en pytteliten sol (i själva verket ett fragment av en helion) som inträder i
omloppsbana runt en person eller ett objekt under varaktigheten. Den sprider ett påtagligt solljus
som lyser upp omgivningen och kan hålla växter vid liv. Solsfären kan inte aktivt attackera folk,
men den som försöker vidröra det den kretsar runt tar Ob1T6 trauma och smärta per magnitud i skada.
Urskuggvarelser tar dubbel skada. Nattetid minskar effektens magnitud med ett; var den redan ett
upphör effekten tills vidare.

**Solvind**\
Heliotropi: 3, Räckvidd: Avstånd, Varaktighet: Temporär\*

*\*Effekten kan inte göras permanent*

Effekten ger automatisk medvind om det är klart väder, halvvind om det är mulet, och motvind om det
är natt. Vindstyrkan för solvinden slås med 1T6 (inte Ob). Våghöjden påverkas inte. Om det är klart
väder blir färdigheten Flyga dessutom en nivå (Ob1T6) lättare.

**Ståta**\
Heliotropi: 1+, Räckvidd: Personlig, Varaktighet: Temporär\*

*\*Effekten kan inte göras permanent*

Effekten gör att målet drar till sig alla besjälade varelsers inom 30 m uppmärksamhet. Om man aktivt
anstränger sig för att inte uppmärksamma målet för effekten måste man lyckas med ett slag mot VIL
med lika många tärningar som antalet filament som använts i effekten.

Hydrotropi
----------

**Blodförtunning**\
Hydrotropi: 3, Räckvidd: Avstånd, Varaktighet: Temporär\*

''\* Effekten kan inte göras permanent ''

Eventuella svårigheter på döds- och chockslag orsakade av blodförlust appliceras även på
färdighetsslag under varaktigheten, som om de vore svårigheter pga smärta.

**Flegma**\
Hydrotropi: 5, Räckvidd: Beröring, Varaktighet: Provisorisk\*

''\* Effekten kan inte göras permanent ''

Effekten orsakar ett överskott av slem i offrets kropp. Den drabbade blir under varaktigheten
påtagligt trög, lugn och sävlig - alla rörelsefärdigheter blir Ob1T6 svårare. Flegmatiker är dock
förhållandevis lätta att ha att göra med, varvid alla sociala färdigheter blir Ob1T6 lättare. Med
tillståndet kommer också likgiltighet - alla slag för Lojalitet, Amor, Aggression, och Tro blir
Ob1T6 svårare.

**Flytkraft**\
Hydrotropi: 1+, Räckvidd: Beröring, Varaktighet: Provisorisk\*

*\* Effekten kan inte göras permanent*

Effekten ger ett objekt flytkraft. Ett filament håller ett kg materia flytande under varaktigheten,
två filament tio kg, tre filament 100 kg, etc.

**Högtrycksstråle**\
Hydrotropi: 1+, Räckvidd: Avstånd, Varaktighet: Momentan\*

*\*Effekten kan inte göras permanent*

Effekten skapar en kraftig vattenstråle som slår mot ett mål inom räckvidden. Strålen ger Ob1T6
krosskada per magnitud, men skadan räknas dubbelt när man räknar ut om målet blev tillbakaknuffat.

**Mareld**\
Hydrotropi: 1/3, Räckvidd: Avstånd, Varaktighet: Temporär

''\* Effekten kan inte göras permanent ''

Får vatten att lysa och skimra med ett turkost sken. Valfri mängd vatten inom räckvidden påverkas.
Ljusskenet attraherar fisk, och alla slag mot Fiska blir Ob1T6 lättare under varaktigheten. Om
effekten kastas som enmagnitudsvarianten är ljuset i övrigt väldigt svagt och mest en kuriositet, om
den kastas som tremagnitudersvarianten är ljusskenet jämförbart med riktig eld, även om det inte
utstrålar någon hetta. Som ytterligare effekt av tremagnitudersvarianten är alla transformeringar
till hydrotropi från pyro- och/eller fototropi lätta, och vice versa.

**Obalansera kroppsvätska**\
Hydrotropi: 1+, Räckvidd: Beröring, Varaktighet: Temporär

''\* Effekten kan inte göras provisorisk eller permanent ''

Orsakar slumpmässiga omförflyttningar av vätska i offrets kropp vilket skapar kraftigt illamående
och allvarliga inre skador. När effekten färdigställs och därefter en gång varje runda måste offret
lyckas med ett slag på Ob1t6 mot TÅL för att inte få 1t6 kryss trauma och 1t6 kryss
långtidsutmattning. Varje ytterligare filament utöver det första ökar svårigheten på TÅL-slaget med
Ob1t6.

**Ström**\
Hydrotropi: 3, Räckvidd: Avstånd, Varaktighet: Temporär\*

*\*Effekten kan inte göras permanent*

Effekten skapar en ström på en (1) knop i valfri riktning. Den kan också användas för att förstärka
en befintlig ström med ett. Om en ström skapas i en riktning tvärs emot en befintlig ström tar de ut
varandra så länge de är lika starka, annars minskar den starkare strömmens hastighet med en knop.

**Torrblindhet**\
Hydrotropi: 1+, Räckvidd: Beröring, Varaktighet: Momentan\*

''\* Effekten kan inte göras temporär, provisorisk eller permanent ''

Tömmer offrets ögonglober på vätska, vilket orsakar Ob1T6 smärta. För varje filament i effekten får
offret -2 SYN under varaktigheten. Går offret ner till 3 eller lägre i SYN tar hon ytterligare Ob1T6
kryss trauma, Ob2T6 kryss smärta, och når värdet 0 blir hon helt blind (såvida hon inte kan
återställas på magisk väg). SYN återhämtas med 1 poäng vid varje tillfälle målet återfår trauma
(alltså, varje normal traumaåterhämtning och varje gång målet återfår trauma på magisk väg)
såtillvida SYN inte sjunkit till 0, vilket innebär att ögonen är förstörda för gott.

**Tsunami**\
Hydrotropi: 1+, Räckvidd: Beröring, Varaktighet: Momentan

''\* Effekten kan inte göras temporär ''

Skapar en massiv vattenrörelse som förflyttar 10\^\[antal filament\] liter vatten med en hastighet
av 900 km/h i en riktning magikern väljer. När vattenmassan når land slår den upp 5+(\[antal
filament\]x5) meter över land och orsakar Ob2T6x\[filament\] strukturell skada på allt den träffar.

**Vattenrörelse**\
Hydrotropi: 1+, Räckvidd: Avstånd, Varaktighet: Temporär

''\* Effekten kan inte göras permanent ''

FYLL I HÄR SEN OLA

**Vattenprojektion**\
Hydrotropi: 1+, Räckvidd: Avstånd, Varaktighet: Temporär

''\* Effekten kan inte göras permanent ''

Magikern kan projicera sin spegling i en vattenyta inom räckvidden. Han behöver antingen kunna
förnimma denna yta eller ha gjort så tidigare vid något tillfälle. Speglingen kommer i alla
avseenden visa magikerns beteende på platsen där han de facto befinner sig, och kan således användas
för att förmedla budskap i form av gester, symboler, skrift, teckenspråk, etc. För varje extra
filament som används kan ytterligare en individ i magikerns omedelbara närhet inkluderas i
projektionen.

**Vattententakler**\
Hydrotropi: 1+, Räckvidd: Avstånd, Varaktighet: Temporär\*

''\*Effekten kan inte göras permanent ''

Effekten skapar ett antal [Vattententakler] som tar form ur en närbelägen vattenkälla. För varje
magnitud kan en vattententakel åkallas.

**Vågljud**\
Hydrotropi: 1+, Räckvidd: Avstånd, Varaktighet: Temporär

''\* Effekten kan inte göras permanent ''

Magikern kan, genom att befinna sig nära vatten av något slag, lyssna på konversationer som äger
rum, eller meddelanden som uttalas, i eller i den omedelbara närheten av en vattenansamling som på
något vis (grundvatten räcker, men inte två olika vattentunnor) står i kontakt med den första.
Magikern kan lyssna på alla konversationer som äger rum inom räckvidden, men måste leta upp en
specifik konversation att koncentrera sig på; han kan omöjligt ta till sig åtskilliga konversationer
samtidigt. På riktigt stora avstånd kommer de önskade rösterna ofta vara mycket svåra att hitta,
dränkta i bakgrundsbrus från andra röster och allt som rör sig i vattnet. Röster från under däck
eller uppe i masterna på en båt kan inte höras via vattnet båten befinner sig i, men röster på
båtens däck fungerar. På samma vis kan röster inomhus i ett hus längst en kanal inte uppfattas av
magikern, men om de kommer från en balkong strax ovanför vattenytan går det utmärkt. Effekten är
vidare begränsad av vilka språk magikern förstår.

**Åkalla djuphavsbest**\
Hydrotropi: 1+, Räckvidd: Avstånd, Varaktighet: Temporär\*

\**Effekten kan inte göras permanent*

Effekten åkallar slumpmässiga bestar från havsdjupen; detta kan till exempel inkludera hajar,
späckhuggare, valfiskar, halkyoner, jättebläckfiskar, kolossbläckfiskar, dödsmaneter, havsdrakar,
gigantsjögurkor, [Oceanherrar] och [Sembrouthes]. Dylika varelser inom räckvidden kommer under
varaktigheten söka sig närmare magikern, för att sedan, om möjligt, uppstiga från vågorna eller
simma runt nära vattenytan i magikerns närhet. 'Åkalla djuphavsbest' kan bara åkalla varelser av
Rang lika med eller lägre än effektens magnitud, men räckvidden dubbleras för varje extra magnitud
effekten vävs med, och räknas både på längden och på djupet, så en femte magnitudens 'Åkalla
djuphavsbest' kan påverka varelser av Rang 5 eller lägre som befinner sig 480 meter under vattnet
räknat från en punkt 480 meter bort. Effekten kan även åkalla specifika varelser från obegränsat
avstånd om den kombineras med deras Sanna Namn, men detta garanterar inte att varelserna har
möjlighet att nå magikern innan effektens varaktighet tar slut. Observera även att 'Åkalla
djuphavsbest' i sig själv inte på något vis innebär att varelserna tvunget är vänligt inställda till
magikern när de dyker upp.

**Åkalla västerns Lokapāla**\
Hydrotropi: 16, Räckvidd: Beröring, Varaktighet: Momentan\*

\**Effekten kan inte göras permanent*

Effekten tvingar [Navare], vågornas herre, att manifestera sig inom räckvidden. Navare stannar så
länge det behagar honom, men om effekten ges längre varaktighet måste han dröja ett tag. Navare kan
i stort sett viljemässigt uppbringa cykloner och tsunamivågor, och eventuellt ta med sig diverse
tillgängliga resurser från andeplanet och elementkrafterna, inkluderat ett entourage av [Ediler],
[Apsaror], [Undiner], [Vattententakler] och [Oceanherrar]. Denna effekt är inte nödvändigtvis
hälsosam att genomföra.

Ikonotropi
----------

**Ankh**\
Ikonotropi: 6, Räckvidd: Beröring, Varaktighet: Provisorisk

Ankhen är en symbol associerad med odödlighet, vanlig i aunuriska gravar och gudabilder. En ankh gör
att magikern under varaktigheten kan hoppa över ett slag på åldringstabellen, och blir immun mot
effekter som Förfall och Åldring om dessa inte överträffar ankhens magnitud. Ankhen måste ristas
eller tatueras i magikerns skinn för att ha någon effekt. FIXA SENARE OLA.

**Association**\
Ikonotropi: 1+, Räckvidd: Beröring, Varaktighet: Temporär\*

*\*Effekten kan inte göras permanent*

Effekten används ihop med effekter som 'Gestalta' och 'Nedkalla' för att frambringa bisarra
ikonotropiska emanationer, tex [Dödsrunor] och [Parhakulkuber].

**Aspektsymbol**\
Ikonotropi: 1+, Räckvidd: Avstånd, Varaktighet: Provisorisk

Effekten kopplar en symbol till en specifik magisk aspekt per magnitud. Symbolen glöder till med
aspektens associerade färg så fort aspekten alstras, transformeras eller vävs, av en individ såväl
som en artefakt, inom räckvidden.

**Aum**\
Ikonotropi: 6, Räckvidd: Beröring, Varaktighet: Temporär

Aum är den primordiala symbol som var närvarande när världen skapades. Effekten frammanar ett aum i
luften eller på en specifik yta, som blir kvar tills varaktigheten upphör. Inom 30 meter från ett
aum får alla magiker förmågan att transformera mellan psykotropi, daimotropi, oneirotropi och
teotropi med normal (Ob3T6) svårighet.

**Chakra**\
Ikonotropi: 1+, Räckvidd: Personlig, Varaktighet: Temporär

Effekten aktiverar centrala knytpunkter i en individs interna energiflöden, och får dessa att
manifestera sig i form av glödande symboler och linjer under huden. Den påverkade individen blir
under varaktigheten en nivå (-Ob1T6) lättare att behandla med färdigheter som Balsamering, Massage,
Läkekonst och Kirurgi, och om individen påverkas av effekter som 'Prana', 'Hela Trauma' och 'Stoppa
Blödning' räknas dessa som en magnitud högre än normalt. Effekter som 'Diagnostisera' ger mer och
mer precis information om de vävs på en individ påverkad av 'Chakra'. Effektens magnitud måste
motsvara rangen hos den individ som ska förtrollas,

**Drömfångare**\
Ikonotropi: 3, Räckvidd: Personlig, Varaktighet: Temporär(Special)\*

*\*Effekten kan inte göras provisorisk eller permanent*

Effekten laddar speciella skyddssymboler som knyter an till drömmjaget. Effekten vävs vanligtvis
före magikern skall sova och under sömnen skyddas hans drömmar emot yttre påverkan. Exempelvis kan
inte magi som påverkar magikerns drömmar användas mot magikern. Den andra innebörden av effekten är
att så fort effekten är lagd insomnar magikern. Drömfångare är ett ypperligt skydd mot yttre
drömmar, men under sömnen drömmer magikern ingenting alls vilket leder till attlångtidsuttmattning
återhämtas med halva hastigheten. Upprepat användande utav Drömfångaren kan medgöra att magikern
permanent blir oförmögen till kreativt handlande, blir galen eller någonting värre.

**Gankyil**\
Ikonotropi: 4, Räckvidd: Beröring, Varaktighet: Temporär

Ett gankyil, även kallat 'Glädjehjul' är en uråldrig symbol som representerar lycka, harmoni,
välsignelse och extas. Gankyil kan placeras antingen på ett individ eller ett objekt; i det senare
fallet kommer personer känna sig dragna till objektet, uppskatta det mer, och betala dubbelt så
mycket för det som de normalt skulle vara beredda att göra. Om objektet från början är något de inte
vore intresserade av, eller rentav frånstötta av, kan de försöka motstå effekten med ett svårt slag
(Ob4T6) mot VIL. För att förstöra ett objekt påverkat av ett gankyil måste man klara ett mycket
svårt (Ob5T6) slag mot VIL. Ett gankyil applicerat på en person manifesterar sig på kroppen, ofta i
pannan, och ger under varaktigheten en nivå (-Ob1T6) lättare på alla slag mot Förföra, Filosofi och
Diplomati, och alla slag för att höja Qadosh. En person med ett gankyil blir under varaktigheten två
nivåer svårare för andra att påverka med negativ psykisk magi, en 'Blottlägga sinne' riktad mot en
individ av tredje rangen med ett gankyil måste därför vara av femte magnituden, och en 'Förtvivlan'
måste vara av minst magnitud tre för att ha någon som helst effekt. Effekter med skenbart mer
positiv påverkan, såsom 'Stimuli' och 'Eufori', försvåras dock inte.

**Hamsa**\
Ikonotropi: \[3+X\]+Y, Räckvidd: Beröring, Varaktighet: Permanent

Påverkar ickelevande objekt. Skapar en hamsa, en symbol som består av en öppen hand med ett öga i
handflatan, som manifesterar sig på målet. Hamsan försvårar alla försök att påverka föremålet med
illasinnad magi. Om en effekt på något sätt riktas mot målet med avsikt att skada det, höjs alla
inblandade svårigheter med ObXT6. Varje gång hamsan genererar denna skyddande effekt förlorarar den
en "laddning", hamsan har Y laddningar.

**Ideogram**\
Ikonotropi: 1+, Räckvidd: Beröring, Varaktighet: Provisorisk

Effekten laddar en symbol med innebörder som förstås av alla som ser den. Information motsvarande
upp till en mening vanlig text kan tas med för varje magnitud effekten vävs med.

**Ikonoklasm**\
Ikonotropi: 1+, Räckvidd: Avstånd, Varaktighet: Momentan\*

''\*Effekten kan inte göras temporär, provisorisk eller permanent

Effekten förstör avbilder, ikoner, symboler och dylikt inom räckvidden. Upp till ett kilo massa
eller en en fot stor symbol kan förstöras per magnitud som effekten vävs med. Är symbolen magisk
måste effektens magnitud motsvara symbolens för att den ska ha någon effekt. Att förstöra en
gudabild med denna effekt leder aldrig till qadoshförlust.

**Kraftrunor**\
Ikonotropi: 1+, Räckvidd: Beröring, Varaktighet: Temporär

*\*Effekten kan inte göras permanent*

Målet för effekten manifesterar ett antal oläsliga, glödande runor över hela kroppen. Under
effektens varaktighet ökar målets alla grundskador samt VINIT med 1 per magnitud, dessutom
modifieras alla chockslag med -2 per magnitud.

**Mandala**\
Ikonotropi: 8, Räckvidd: Beröring, Varaktighet: Provisorisk

En mandala är en symbol, oftast bestående av komplexa koncentriska cirklar, som laddats med djupa
metafysiska innebörder. En magiker i eller i omedelbar närhet till en aktiv mandala (cirka en meter)
får ingen qadoshförlust av okontrollerad dissipation, kan agera på andeplanet med Schamanism utan
att lämna sin egen kropp, och Magiförnimmelse och Andeförnimmelse blir Ob1T6 lättare. Svårigheten
kan aldrig bli lägre än mycket lätt (Ob1T6).

**Ouroboros**\
Ikonotropi: 1+, Räckvidd: Beröring, Varaktighet: Permanent

Ormen som äter sin egen svans; en uråldig magisk symbol associerad med evighet och cykliskhet.
Effekten aktiverar en ouroboros som tecknats, skulpterats eller ristats på en fast yta. Denna verkar
sedan som en fyrbåk som drar till sig primalväsen och magiflöden; för varje magnitud 'Ouroboros'
vävts med kan magiker inom 30 meter tillgodoräkna sig en magnitud av nomo- eller kronotropi vid
alstringar, så en femte magnitudens Ouroboros genererar totalt fem magnituder kronotropi, på samma
vis som en magisk kristall i en artefakt hade gjort. En ouroboros som tömts på filament är
förbrukad, men kan möjligen fyllas på igen via esoteriska magiska effekter. Varelser som
[Thesmofylaker], [Vestaler] och rentav [Ediler] tenderar att intressera sig för ouroboroer och ta
sig närmare för att utforska dem; ju högre magnitud desto svårare att motstå. Dylika väsen kommer
däremot inte spontant manifestera sig bara för att en Oouroboros frammanats.

Ouroboros kan kombineras med effekterna 'Harmoni' eller 'Tidsharmoni' samt 'Magisk geometri' för att
permanent göra en plats högmagisk för nomo- eller kronotropi; processen tar då bara några år.

**Själssymbol**\
Ikonotropi: 1+, Räckvidd: Beröring, Varaktighet: Temporär

Effekten skapar en magisk symbol som möjligör att en själ kan ges åt en elementarvarelse. Detta går
till så att effekten vävs på en elementarvarelse. Därefter placeras föremålet som innehåller själen,
i regel något skapat med den semotropiska effekten 'Själsskrift', på symbolen, föremålet sjunker då
in i elementarens kropp och själen får kontroll över elementarkroppen. Effekten måste vara av samma
magnitud som den själ som ska ingjutas. Själsskriften som den ingjutna själen är bunden till kommer
att befinna sig någonstans i elementarvarelsen mitt. På en golem eller salamander är detta oftast i
huvud eller torso. Hos undiner och sylfer svävar själsskriften fritt i mitten av virvelstormen eller
vattenmassan. Om själsskriften skulle avlägsnas eller förstöras skulle själen frigöras och förlora
kontroll över elementarvarelsen. Elementarvarelsen kommer dock inte att sluta leva. Av någon
anledning verkar det inte gå att påverka de sekundära elementens varelser, såsom luminaler och
umbraler, med denna effekt. \[Idé: Telephasion\]\]

**Skyddsruna**\
Ikonotropi: 1+, Räckvidd: Beröring, Varaktighet: Temporär

Effekten vävs på en symbol, som under varaktigheten glöder till och levererar en dödlig kraftstöt så
fort någon rör vid den. Den drabbade tar för varje magnitud som runan vävts med Ob1T6 krosskada i en
kroppsdel. Pansar skyddar som vanligt.

**Tabu**\
Ikonotropi: 3+, Räckvidd: Beröring, Varaktighet: Provisorisk

Effekten gör en symbol oerhört anstötlig för alla som ser den. Symbolen kan vara en fot i omkrets
för varje extra magnitud effekten vävs med, och alla som ser den får under varaktigheten Ob2T6
lättare på alla slag för Aggression, och Ob1T6 svårare på alla slag för Diplomati.

**Trollkors**\
Ikonotropi: 1+, Räckvidd: Beröring, Varaktighet: Temporär

Ett trollkors frammanas i luften eller på en förutbestämd yta, ofta i en dörröppning eller
motsvarande. Troll, vättar och trukher känner sig extremt besvärade av symbolen, och för att passera
inom 10 meter från den måste de klara ett slag mot VIL med lika många tärningar som trollkorsets
magnitud. Varje gång de försöker tar de Ob1T6 smärta, oavsett om de lyckas eller misslyckas.

**Sauvastika**\
Ikonotropi: 1+, Räckvidd: Beröring, Varaktighet: Temporär

En sauvastika är en oturssymbol som ett föremål, en person, eller nästan vad som helst kan beläggas
med. Effekten är därför oerhört flexibel. En person som fått effekten lagd på sig eller någon ägodel
såsom accessoarer eller spelpjäser får antingen Ob1T6 svårare på alla slag för Tur, Spel & Dobbel
*eller* Spådom, ett vapen gör -1 i skada *eller* får -1 i S/I, en rustning -1 i skydd *eller* BRYT,
ett hantverksföremål höjer svårigheten för den relevanta hantverksfärdigheten med Ob1T6, kläder
höjer bärarens svårighet på Etikett-slag och mynt Handel-slag på motsvarande vis. Övriga möjligheter
är upp till spelledaren. Genom att tillföra extra magnituder kan man välja mer än en egenskap hos en
person eller ett föremål för svastikan att påverka.

**Segula**\
Ikonotropi: 1+, Räckvidd: Beröring, Varaktighet: Permanent

En metod för att förvandla en själ till ett sigill. Sigill manifesterar sig oftast som pergament,
medaljonger eller lertavlor täckta av magiska tecken. Själen som ska utsättas för effekten får inte
ha en äkta kropp, den kan vara teotropisk, daimotropisk eller psykotropisk, och måste förvaras
tydligt blottad i en skyddscirkel när effekten vävs. Magnituden på effekten är lika med själens
rang. Ett sigill kan generera ett filament per runda av den aspekt dess själ består av. Om sigillet
bryts (förstörs) frigörs anden. Vid eventuell frisättning kommer anden uppehålla sig på avståndet
Nära i Ob1T6 stridsrundor, under vilket den är försvarslös och betraktas som om den hölls i en
skyddscirkel, därefter kommer den att gravitera mot andeplanet.

**Svastika**\
Ikonotropi: 1+, Räckvidd: Beröring, Varaktighet: Temporär

En svastika är en lyckosymbol som ett föremål, en person, eller nästan vad som helst kan beläggas
med. Effekten är därför oerhört flexibel. En person som fått effekten lagd på sig eller någon ägodel
såsom accessoarer eller spelpjäser får antingen Ob1T6 lättare på alla slag för Tur, Spel & Dobbel
*eller* Spådom, ett vapen gör +1 i skada *eller* får +1 i S/I, en rustning +1 i skydd *eller* BRYT,
ett hantverksföremål sänker svårigheten för den relevanta hantverksfärdigheten med Ob1T6, kläder
sänker bärarens svårighet på Etikett-slag och mynt Handel-slag på motsvarande vis. Övriga
möjligheter är upp till spelledaren. Svårighetsmodifikationer på grund av en svastika kan aldrig gå
under mycket lätta (Ob1T6). Genom att tillföra extra magnituder kan man välja mer än en egenskap hos
en person eller ett föremål för svastikan att påverka.

**Sömnrunor**\
Ikonotropi: 1+, Räckvidd: Beröring, Varaktighet: Temporär

Effekten manifesterar sig på offrets hud som glödande, böljande symboler i surrealistiska mönster.
Offret måste klara ett lätt slag (Ob1T6) för att inte omedelbart falla i sömn; detta slag blir en
nivå svårare för varje magnitud effekten vävs med. Om omständigheterna runt den drabbade är särdeles
kaotiska (tex en strid) är det upp till tre nivåer (-Ob3T6) lättare att inte somna, om
omständigheterna däremot är väldigt avslappnade (tex en seg efterfest) är det en nivå svårare
(+Ob1T6) att stå emot. Effekten är kumulativ med svårighet från Långtidsutmattning, så en person som
har Ob1T6 extra svårighet från utmattning och drabbas av tredje magnitudens Sömnrunor har i grund
Ob4T6 i svårighet att hålla sig vaken. Ett offer som väl fallit i sömn kommer inte vakna så länge
effekten varar, undantaget om han/hon/det påverkas av för ändamålet avsedd magi.

**Vittrande skrift**\
Ikonotropi: 1+, Räckvidd: Beröring, Varaktighet: Provisorisk\*

*\*Effekten kan inte göras permanent*

Målet för effekten manifesterar ett antal oläsliga, kolsvarta runor över hela kroppen. Under
effektens varaktighet får målet 1 kryss av vardera smärta, trauma och långtidsutmattning per
magnitud och timme. En femte magnitudens Vittrande skrift ger således 5 smärta, trauma och
långtidsutmattning per timme. Elementarer, kosmiska varelser och vandöda varelser tar bara halv
skada av denna effekt.

**Yantra**\
Ikonotropi: 5, Räckvidd: Beröring, Varaktighet: Provisorisk

Ett yantra är en symbol som representerar energisignaturer i magiflödet och hjälper magiker att
förstå kosmos. En magiker i kontakt med eller i den omedelbar närheten av ett yantra får Ob1T6
lättare på alla slag för Filosofi och Teoretisk Magi, och behöver bara spendera hälften så lång tid
som normalt med att formalisera och memorera besvärjelser, ceremonier och ritualer. Svårigheten för
färdighetsslagen kan aldrig gå under mycket lätt (Ob1T6).

[Kosmotropi]
------------

**Dödsmoln**\
Kosmotropi: 5, Räckvidd: Avstånd, Varaktighet: Momentan

Frammanar ett moln av koncentrerad eter som fräter sönder allt i sin väg. Molnet är essentiellt en
rak rökridå om det inte kombineras med en areaeffekt, men allt levande som vidrörs av det tar Ob3T6
trauma och smärta. Med en effekt som 'rörelse' kan magikern flytta molnet efter att det
frambringats. Ett mål tar bara skada av ett specifikt dödsmoln en (1) gång.

**Eterandning**\
Kosmotropi: 3, Räckvidd: Beröring, Varaktighet: Provisorisk

Målet för effekten kan "andas" eter. Notera att målet måste ha effekten Eterresistens aktiv på sig
för att inte ta massiva skador av att dra ner eter i lungorna.

**Eterresistens**\
Kosmotropi: 1+, Räckvidd: Beröring, Varaktighet: Temporär

Målet för effekten får all skada från att vara i kontakt med tung eter, eterstormar och andra
störningar minskad med Ob1t6 per filament.

**Eterharmoni**\
Kosmotropi: 1+, Räckvidd: Beröring, Varaktighet: Temporär

Effekten används för att kontakta det eteriska planet i tomrummet bortom världen. Denna effekt är
nödvändig för att använda etervindar i någon form eller nedkalla [kosmiska varelser][Celestial].
Effektens magnitud måste i sådana fall motsvara den kosmiska varelsens rang eller motsvarande.

**Händelsehorisont**\
Kosmotropi: 4+, Räckvidd: Avstånd, Varaktighet: Temporär

Effekten skapar ett becksvart område motsv. 1 kvadratmeter + 1 ytterligare kvadratmeter per magnitud
efter de fyra grundläggande. Händelsehorisonten kan inte flyttas, men allt som sker inom den blir
fullständigt omöjligt att förnimma med Syn, Värmesyn, Hörsel och Ekohörsel för individer som
befinner sig utanför. Lukt, Känsel, Andeförnimmelse och Magiförnimmelse etc fungerar dock
fortfarande.

**Kontrollera celestial**\
Kosmotropi: 1+, Räckvidd: Avstånd, Varaktighet: Temporär

Effekten tvingar en [celestial] att lyda magikerns befallning under varaktigheten. Observera att det
inte går att kontrollera celestialer som har högre Rang än det antal filament som används till
effekten. En kontrollerad celestial lyder magikern fullständigt – den förintar till och med sig
själv på order – så man måste tänka på vad man säger, då den tar alla order bokstavligt. Man kan
också ta över en annan magikers celestial med denna effekt.

**Kosmiskt mörker**\
Kosmotropi: 1+, Räckvidd: Avstånd, Varaktighet: Temporär

Effekten skapar ett område med kosmiskt mörker inom räckvidden. Alla slag för Syn och Värmesyn blir
Ob1T6 svårare per magnitud. Ljuskällor lyser dock upp dubbelt så bra som normalt.

**Personlig disintegration**\
Kosmotropi: 5, Räckvidd: Personlig, Varaktighet: Temporär\*

*\*Effekten kan inte göras permanent*

Målet förvandlas till en nära nog osynlig dimma av kosmotropisk energi. Hon förlorar alla
sinnesattribut, men får istället MAG 15 (om hon redan besitter MAG ersätts det bara om det nya
värdet är högre). Hon tar bara skada av magiska källor, tar inga extraskador, och alla försök att
lokalisera henne med attributen SYN, HÖR eller KÄN blir Ob4T6 svårare. Under effektens gång beräknas
FÖR som PSY/4. Dimman kan ta sig igenom de minsta tänkbara utrymmen, men kan inte påverka den
fysiska verkligheten märkbart.

**Rymdeld**\
Kosmotropi: 1+, Räckvidd: Avstånd, Varaktighet: Temporär\*

*\*Effekten kan inte göras permanent*

Effekten fyller en punkt inom räckvidden med ett sammelsurium av gnistor, rosaorangelila
protuberanser och märkligt dansande flammor, vagt påminnande om ett norrsken. Elden som skapas ger
Ob1T6+2 trauma och +2 smärta, men är kall och kan inte antända något. För varje extra filament som
används (utöver det första) ökar trauman med Ob1T6+1. Pyrotropi och fototropi är en nivå (-Ob1t6)
lättare att alstra ur en rymdeld, och alla transformeringar till och från dessa aspekter samt
skototropi och kryotropi blir en nivå lättare i dess sken.

**Rymdfärd**\
Kosmotropi: 1+, Räckvidd: Beröring, Varaktighet: Temporär

Målet för effekten kan förflytta sig genom etern till en hastighet av fem meter i sekunder per
filament.

**Rymdsegel**\
Kosmotropi: 1+, Räckvidd: Beröring, Varaktighet: Temporär

Manifesterat på Mundana kan etern användas för att motarbeta de krafter som binder fast objekt vid
Mundanas yta. Rymdsegel skapar vingar av eterisk energi (likt de [Rau'sherim] använder) som gör
målet för effekten effektivt tyngdlöst. Målet för effekten kan inte väga mer än 100+(10\[antalet
filament i effekten\]) kilo.

**Sfärernas harmoni**\
Kosmotropi: 3, Räckvidd: Personlig, Varaktighet: Temporär\*

*\*Effekten kan inte göras permanent*

Effekten fördjupar magikerns förmåga att förnimma de unika kraftvibrationer som orsakas av de
celestiala sfärernas och himlakropparnas interaktion, och ekar genom hela världsalltet. Alla slag
för färdigheterna Andeförnimmelse och Magiförnimmelse kan under varaktigheten istället göras med
attributen Hörsel, Ekohörsel eller Känsel.

**Sfärernas musik**\
Kosmotropi: 3, Räckvidd: Personlig, Varaktighet: Temporär

Effekten sätter magikern i kontakt med de unika kraftvibrationer som orsakas av de celestiala
sfärernas och himlakropparnas interaktion. Alla slag för färdigheterna Besvärjelse, Ceremoni och
Ritual under varaktigheten kan istället göras med färdigheten Musik.

**Sinnesdunkel**\
Kosmotropi: 1+, Räckvidd: Beröring, Varaktighet: Temporär

Etern är nära förknippad med intigheten. Effekten fyller målet med känslor av meninglöshet och
förestående undergång, alla slag mot VIL blir Ob1t6 svårare per filament i effekten.

**Tomrum**\
Kosmotropi: 2, Räckvidd: Avstånd, Varaktighet: Temporär\*

\**Effekten kan inte göras permanent*

Effekten fyller ett område med tomrummets energier, eller rättare sagt avsaknad av energier. Alla
inom området drabbas av syrebrist, allt ljud försvinner och användade av attributet HÖR samt
pneumotropi i någon form bli omöjligt. Tomrummet måste i regel ges en areaeffekt för att ge något
meningsfullt resultat.

Kronotropi
----------

**Ekvilibrium**\
Kronotropi: 3, Räckvidd: Personlig, Varaktighet: Temporär\*

*\*Effekten kan inte göras permanent*

Alla transformeringar mellan primalkrafterna (axatatropi, nomotropi och kronotropi) blir lätta
(Ob2T6) för magikern under varaktigheten.

**Flimmer**\
Kronotropi: 1+, Räckvidd: Beröring, Varaktighet: Temporär

Effekten orsakar en störning i målets förhållande till tid och rum; objektet eller individen som
påverkats tycks flimmra fram och tillbaka i verkligheten. För varje magnitud som effekten vävs med
blir det en nivå (Ob1T6) svårare att på något vis påverka målet fysiskt, men målet får också Ob1T6
svårare per magnitud att fysiskt påverka andra objekt och personer. Om en magiker som påverkats av
Flimmer vill väva besvärjelser mot mål andra än sig själv måste hen klara ett slag mot VIL eller MAG
med svårighet motsvarande effektens magnitud.

**Fornminne**\
Kronotropi: 1+, Räckvidd: Personlig, Varaktighet: Temporär\*

*\*Effekten kan inte göras permanent*

Effekten ger magikern ökad insikt i historiens vingslag. Alla slag för färdigheten Historia blir en
nivå lättare för varje magnitud som effekten vävs med. Svårigheten kan aldrig gå under Mycket lätt
(Ob1T6). I västerländsk magiteori menar man att effekten i själva verket skapar en mental länk till
[Manjukesi], historiens ande, en idé som i viss mån går igen i forntida coloniska skrifter.

**Förfall**\
Kronotropi: 2+, Räckvidd: Avstånd, Varaktighet: Momentan\*

*\*Effekten kan inte göras temporär, provisorisk eller permanent*

Effekten leder till extrem entropi av att begränsat område. Effekten varierar beroende på vilket
material den appliceras på; sten vittrar en aning, keramik påverkas knappt alls, men tyg faller
samman och förmultnar, målningar bleknar och flagnar, trä ruttnar och blir bräckligt, etc. Man kan
påverka ett kilo massa, och sänker brytvärdet med Ob1T6 för föremål som har ett sådant; påverkade
föremål får också, rent generellt, sitt monetära värde halverat. Med extra magnituder kan man
antingen påverka ytterligare ett kilo per magnitud, eller öka effektens effektivitet. Fysiska
varelser som påverkas av effekten tar Ob1T6 trauma i skada, plus ytterligare Ob1T6 per extra
magnitud, och måste klara ett mycket lätt (Ob1T6) slag mot TÅL för att inte behöva slå ett slag på
åldringstabellen. Med en areaeffekt kan man både skada en eller flera personer och påverka deras
kläder och annat de bär på sig.

**Förnimma ålder**\
Kronotropi: 2, Räckvidd: Avstånd, Varaktighet: Momentan\*

*\*Effekten kan inte göras temporär, provisorisk eller permanent*

Effekten pekar ut den yngsta eller äldsta individen inom räckvidden; magikern får också ett väldigt
ungefärligt hum om denna individs ålder. Detta är mer användbart än det låter, eftersom det kan
användas för att avslöja drakväktare, helmgastar, alver, kamorfer och liknande. Observera att
Förnimma ålder påverkar även icke-besjälade varelser, så en sköldpadda i rummet kan lätt sabotera en
magikers avsikter med effekten. Notera också att effekten framförallt berör den fysiska kroppen; en
uråldrig själ i en ung kropp blir inte avslöjad.

**Förutseende**\
Kronotropi: 2, Räckvidd: Personlig, Varaktighet: Temporär\*

*\*Effekten kan inte göras permanent*

Effekten ger magikern en föraning om vad som kommer att ske i nära förestående eller pågående
konfrontationer. Han får Ob1T6 lättare på alla slag för Krigföring, Diplomati och Övertala under
varaktigheten. Svårigheten kan aldrig gå under mycket lätt (Ob1T6).

**Förutskickelse**\
Kronotropi: 4, Räckvidd: Personlig, Varaktighet: Temporär\*

*\*Effekten kan inte göras permanent*

Effekten ger magikern en intuitiv förmåga att förutsäga framtiden. Alla slag för Väderkännedom och
Spådom blir Ob2T6 lättare under varaktigheten. Svårigheten kan i det här unika fallet gå under
mycket lätt; förutsägelsen man vill göra lyckas då automatiskt.

**Kausalitetsstörning**\
Kronotropi: 5, Räckvidd: Avstånd, Varaktighet: Temporär\*

*\*Effekten kan inte göras permanent*

Effekten orsakar en lokaliserad störning i tid och rum. Individer inom räckvidden förlorar all
tidskänsla, och orsak-verkan sätts ur spel. Detta tar sig uttryck i att alla inom räckvidden måste
klara ett lätt (Ob2T6) slag mot VIL för att överhuvudtaget kunna göra något annat än att vara
förvirrade i en runda; höga attacker blir låga och vice versa, snabba anfall blir kraftfulla anfall
och vice versa, perfekta slag blir fummel och vice versa, tärningsslag som resulterar i ettor blir
Obegränsade och 6:or låses. Besvärjelser som vävs inuti en Kausalitetsstörning får sin räckvidd och
varaktighet dubblad så länge störningen består, men löper för varje minut som går 10% risk att helt
upphöra. [Thesmofylaker][1] manifesterar sig ibland spontant i anslutning till
Kausalitetsstörningar.

**Reversera tidsflöde**\
Kronotropi: 6+, Räckvidd: Beröring, Varaktighet: Momentan\*

*\*Effekten kan inte göras temporär*

Användaren skruvar tillbaka tiden med en minut för ett påverkat objekt (föremål eller själ). Målet
kommer att för alla syften och sammanhang vara som det var för en minut sedan, det kommer dock inte
att förflytta sig. Varje filament utöver det första som används i effekten ökar tiden som skruvas
tillbaka med en (1) minut.

**Parhakuls tröskel**\
Kronotropi: 1+, Räckvidd: Beröring, Varaktighet: Temporär

Effekten sätter en entitet ur fas i rumtiden med någon annan entitet som definieras i
vävningsögonblicket. Om denna andra entitet är en besjälad individ måste effekten vävas simultant
mot dem båda. Det som drabbas av effekten får en nivå \[Ob1T6\] svårare per magnitud att på alla
sätt påverka eller kommunicera med det utvalda målet under varaktigheten; dvs, om effekten vävs med
tredje magnituden på två olika individer får dessa -3T6 på alla försök till interaktion. Notera att
den drabbade fortfarande med sina sinnen kan förnimma den andra entiteten, men den tycks för honom
uppträda diffust, ryckigt och går knappt att få grepp om, och dess gester och tal blir svåra eller
omöjliga att förstå.

**Sexagesimal cykel**\
Kronotropi: 10+, Räckvidd: Beröring, Varaktighet: Provisorisk\*

*\*Effekten kan inte göras permanent*

En märklig metaeffekt kopplad till ebhronitisk magiteori. En sexagesimal cykel kan skapas genom att
man väver in en elementarfläta upprätthållen av den astrotropiska effekten 'De himmelska stammarna',
och ett filamentpar upprätthållet av den geotropiska effekten 'De jordiska grenarna'. Den
sexagesimala cykeln måste vävas med magnitud motsvarande den samlade magnituden av alla andra
inblandade effekter. Effekterna måste sedan släppas lösa innan varaktigheten går ut, och alla
samtidigt. Resultatet blir att icke-momentana effekter, när de släpps lösa, får sin varaktighet ökad
till exakt 60 år. Detta gäller även effekter som inte kan göras permanenta.

**Temporallokalisera**\
Kronotropi: 1+, Räckvidd: Beröring, Varaktighet: Provisorisk

Effekten används för att lokalisera en portal (eller något annat objekt) i tid och rum, vilket gör
det möjligt för magikern att använda den som utgångsportal vid tidsresor. Det finns två sätt att
använda effekten - appliceras den på en färdig portal måste den ha minst ha en magnitud motsvarande
det sanna namn som givits portalen, samt ytterligare magnituder beroende på hur lång tidsresan skall
vara. Portalen måste upprätthållas till dess att magikern kommer ut genom den efter att ha passerat
genom dess systerportal någon annanstans, annars omintetgörs effekten och magikern går förlorad till
Demoklenes hallar. Vävs effekten istället ihop med 'Tidsharmoni', 'Portal' och 'Identifiera' samt en
areaeffekt på en färdig portal slungas den nya portalen genom den gamla framåt i tiden till samma
plats, varvid man inte riskerar att portalen går om intet medan man färdas till den. Det går inte
att resa bakåt i tiden med denna, eller någon annan känd, effekt.

**Tidsbarriär**\
Kronotropi: 1+, Räckvidd: Personlig, Varaktighet: Temporär\*

*\*Effekten kan inte göras permanent*

Målet för effekten omges av en tidsfluktuation som gör att alla inanimerade, materiella objekt som
rör sig genom den fryser i tiden ögonblickligen. Alla försök att parera eller på annat sätt undvika
attacker som passerar tidsbarriären minskas med två (2) per filament använda i effekten (notera att
man vanligtvis konverterar varje fulla fyra (4) modifikationspoäng till en hel ObT6).

**Tidsdilatation**\
Kronotropi: 4+, Räckvidd: Avstånd, Varaktighet: Momentan\*

*\*Effekten kan inte göras temporär*

Alla föremål i rörelse inom besvärjelsens räckvidd bromsas ner i relation till användaren.
Konsekvensen av färdigställandet av effekten blir för användaren att världen rör sig väldigt
långsamt och för alla andra att användaren tycks röra sig mycket fort. Användaren kommer under två
(2) rundor (addera ytterligare en (1) för varje filament utöver de fyra första) få Ob1T6 lättare på
alla fysiska handlingar som interagerar med mål på ett kompetativt sätt (t ex stridsfärdigheter och
idrottsfärdigeter).

**Tidsficka**\
Kronotropi: 1+, Räckvidd: Beröring, Varaktighet: Provisorisk\*

*\*Effekten kan inte göras permanent*

Skapar ett magiskt fenomen påminnande om alkemiska stasisfält. Tidsfickan är ett kronotropiskt fält
och kan identifieras med tropometriska hjälpmedel, den kan skapas antingen fritt svävande, eller
inuti ett föremål. Därefter kan magikern, genom att rikta en besvärjelse mot det kronotropiska
fältet, låsa denna i tidsfickan. Därefter cirkulerar den kastade besvärjelsen oförbrukad i en
hypotetisk metaverklighet tills magikern avslutar tidsfickan. Då träder samtliga besvärjelser som
lagrats i tidsfickan i kraft omedelbart, som om de precis färdigställts. Om det mål för besvärjelsen
magikern definierat vid tidsfickans vävningsögonblick finns inom de uppdämda effekternas räckvidd,
kommer dessa att påverka målet i vanlig ordning. I annat fall kommer samtliga effekters filament att
dissipera okontrollerat.

**Tidsharmoni**\
Kronotropi: 1+, Räckvidd: Beröring, Varaktighet: Temporär\*

*\*Effekten kan inte göras permanent*

Effekten används för att skapa en förbindelse med ett gåtfullt utrymme bortom tid och rum som
kronotropiker kallar 'Demoklenes hallar'. Den måste vanligen kombineras med 'Gestalta' för att uppnå
något konkret, eller 'Nedkalla' om man är mer dumdristig, och isåfall med magnitud motsvarande
[rangen] hos det man vill frambringa. Det sägs att Tidsharmoni kombinerat med effekterna 'Portal'
och 'Identifiera' är nyckeln till faktiska tidsresor.

**Tidskänsla**\
Kronotropi: 2, Räckvidd: Personlig, Varaktighet: Temporär

Magikern kommer under varaktigheten ha en direkt osviklig tidskänsla, vilket till exempel gör det
praktiskt taget omöjligt, utöver force majeure, att komma försent till något - magikern vet
instinktivt *exakt* när och hur han måste förbereda sig och gå för att anlända i lagom tid. Effekten
ger också -ob1t6 i svårighet på att upptäcka kronotropiska magiflöden och monoliter, och på att
förnimma alla former av anomalier relaterade till denna aspekt.

**Tidsreva**\
Kronotropi: 1+, Räckvidd: Beröring, Varaktighet: Temporär

Effekten sliter upp en reva i tid och rum. Allt som kommer i kontakt med revan tar Ob1T6 i skada per
runda per magnitud som effekten vävs med. Påverkade kroppar som stannar i kontakt med revan i mer än
en runda löper 5% chans per magnitud att, om revans omfång gjorts tillräckligt stort, sugas in i den
och sluta upp i en annan tid annorstädes i Mundanas psykosfär. I sin punktform är revan osynlig, men
om omfånget utökas med en areaeffekt och magnituden når upp över 3 börjar den te sig som en spricka
i luften genom vilken fjärran tider och världar kan skymtas under korta ögonblick.

**Åldring**\
Kronotropi: 1+, Räckvidd: Beröring, Varaktighet: Provisorisk

Ersätter effekten med samma namn i Mystik & Magi. Åldring gör ett offer ett år äldre vid magnitud
ett, effekten dubblas sedan för varje magnitud, så en fjärde magnitudens åldring gör offret 8 år
äldre. Effekten avser faktiska år, inte skenbara år, men kan tvinga fram åldringsslag som vanligt,
om offret är gammalt nog. Kortlivade smådjur etc kan mycket väl dö av denna effekt.

Kryotropi
---------

**Bevara is**\
Kryotropi 1+, Räckvidd: Beröring, Varaktighet: Provisorisk

Effekten hindrar upp till ett kilo is från att smälta av temperaturer under 10 grader. För varje
magnitud utöver den första kan antingen dubbla mängden is påverkas, eller temperaturresistensen ökas
med ytterligare 10 grader. I Kombination med "Forma is" eller "Isskulptur" kan man tillverka
relativt beständiga föremål med denna effekt, men de kommer ha mediokert brytvärde.

**Fastfrysning**\
Kryotropi: 1+, Räckvidd: Avstånd, Varaktighet: Momentan\*

*\*Effekten kan inte göras temporär, provisorisk eller permanent*

Effekten fryser ihop två ytor med en hastigt frambringad, mycket kall is. För att skilja de två
ytorna åt krävs ett lyckat lätt slag (Ob2T6) mot styrka. Observera att effekten även kan användas
för att frysa ihop kläder eller rustningsdelar. Varje ytterligare filament höjer svårigheten på
styrkeslaget med en nivå (Ob1T6).

**Halka**\
Kryotropi: 2, Räckvidd: Avstånd, Varaktighet: Temporär\*

\**Effekten kan inte göras permanent*

Effekten skapar ett knappt centimeter tjockt lager is över alla större ytor inom räckvidden. Att
förflytta sig över isen är vanskligt och kräver ett lyckat slag mot RÖR varje runda för att man inte
ska falla omkull. Att resa sig upp kräver ett lyckat slag på Ob4T6 mot RÖR. Tvåbenta varelser
halverar sin FÖR på isen, fyrbenta får -2 på samma egenskap. Värt att notera är även att det går
utmärkt att åka skridskor på den magiska isen.

**Isform**\
Kryotropi: 4, Räckvidd: Personlig, Varaktighet: Temporär\*

\**Effekten kan inte göras permanent*

Magikern uppfylls av kryotropiska energier, med mycket märkbara resultat - hon blir höljd i is och
kyla under varaktigheten. Effekten ger naturligt skydd 10 mot hugg och kross och 5 mot stick. En
nackdel är dock att magikern kropp blir bräckligare; alla slag mot brytrisk blir en nivå (Ob1T6)
svårare.

**Isgata**\
Kryotropi: 2, Räckvidd: Avstånd, Varaktighet: Momentan

Allt vatten som drabbas av Isgata fryser omedelbart till mycket hård och kall is. I sitt
grundutförande påverkar dock Isgata bara en punkt och behöver kombineras med Räckvidd: Aura eller
Areaaffekt för att ge användbara resultat.

**Islans**\
Kryotropi: 1+, Räckvidd: Avstånd, Varaktighet: Momentan\*

*\*Effekten kan inte göras temporär, provisorisk eller permanent*

Effekten skapar en vass istapp som tränger in i ett mål inom räckvidden. För varje magnitud som
effekten vävs med orsakar detta Ob1T6 stickskada i ett slumpmässigt träffområde. Istället för att
göra mer skada kan man med extra magnituder skapa fler islansar (då träffas ytterligare
träffområden); en fjärde magnitudens islans hade till exempel kunnat göra Ob2T6 stickskada i två
träffområden. En islans blir kvar i ett antal rundor som motsvarar dess magnitud, och kan således få
resultat 'fastnar' vid extraskador.

**Isskulptur**\
Kryotropi: 1+, Räckvidd: Beröring, Varaktighet: Permanent

Skapar objekt av is ur luftfuktigheten. Effekten skapar ett kilo is, och varje filament utöver det
första fördubblar mängden is. Magikern kan skapa vilket slags objekt som helst hon kan visualisera
sig.

**Istid**\
Kryotropi: 21, Räckvidd: Avstånd, Varaktighet: Permanent

Effekten åstadkommer en global istid, komplett med inlandsis, klimatförändringar, [Cthulhueskimåer],
och allt som hör till. Effekten är för alla praktiska syften permanent, men avklingar gradvis under
årtusendena. Hela världen blir under denna tid högmagisk för kryotropi.

**Kallbrand**\
Kryotropi: 1+, Räckvidd: Avstånd, Varaktighet: Momentan\*.

*\*Effekten kan inte göras temporär, provisorisk permanent*

Effekten förvärrar en befintlig infektion, som tillfogar ett extra traumakryss per dygn för varje
magnitud som effekten vävs med. En infektion som drabbats av tredje magnitudens kallbrand gör
således 4 kryss trauma per dygn. Kallbrand kan, för bästa effekt, kombineras med den nekrotropiska
effekten 'Förruttnelse' och därmed skapa svåra infektioner.

**Kontrollera glacial**\
Kryotropi: 1+, Räckvidd: Avstånd, Varaktighet: Temporär

Effekten tvingar en [glacial] att lyda magikerns befallning under varaktigheten. Observera att det
inte går att kontrollera glacialer som har högre Rang än det antal filament som används till
effekten. En kontrollerad glacial lyder magikern fullständigt – den förintar till och med sig själv
på order – så man måste tänka på vad man säger, då den tar alla order bokstavligt. Man kan också ta
över en annan magikers glacial med denna effekt.

**Kryostasis**\
Kryotropi: 5, Räckvidd: Personlig, Varaktighet: Permanent

Effekten skapar ett hölje av is runt magikern, som försätts i drömlik stasis. Så länge han vilar i
ishöljet kan magikern inte ta några som helst handlingar eller kommunicera med omvärlden, undantaget
om själen innan effekten appliceras har lämnat kroppen och färdats till andeplanet, drömriket, eller
liknande. En kropp i kryostasis påverkas inte på några som helst vis av tidens tand; åldrande,
läkning, eventuell blödningstakt, syrebrist, havandeskap, etc, allt stannar tillfälligt upp. Isen
som frammanats kan inte smälta annat än av mycket stark hetta, såsom från eld och termotropi, men
väl krossas, splittras eller karvas sönder. Först när isen försvunnit bryts effekten, och magikern
vaknar omedelbart upp. Effekten användes bland annat av häxmästaren Jadén khan Khanaga, som på så
vis undvek åldrande under långa perioder medan hans själ hemsökte drömriket. Vandöda tjänare hade
order om att bryta upp isen när en förutbestämd tidsrymd hade passerat.

**Köldchock**\
Kryotropi: 1+, Räckvidd: Beröring, Varaktighet: Momentan\*

\**Effekten kan inte göras temporär, provisorisk eller permanent*

Målet för effekten får Ob1T6 trauma- och långtidsutmattningskryss per magnitud och måste därefter
slå ett chockslag.

**Köldgrepp**\
Kryotropi: 2, Räckvidd: Personlig, Varaktighet: Temporär\*

\**Effekten kan inte göras permanent*

Användaren omger sina händer (eller liknande) med en aura av bitter kyla. Hon får därefter förmågan
att frysa fast sina händer runt objekt. Alla slag för att greppa blir Ob1T6 lättare, och alla försök
att bryta greppet blir Ob1T6 svårare. Om effekten används för att koppla grepp om en naken kroppsdel
kommer kroppsdelens ägare ta ett kryss trauma och långtidsutmattning per runda den är greppad.
Magikern påverkas heller inte av resultatet 'Tappa' på skadetabellen. En intressant sidoeffekt är
att användarens händer blir helt immuna mot kyla under varaktigheten.

**Köldharmoni**\
Fototropi: 1+, Räckvidd: Beröring, Varaktighet: Temporär

Effekten används för att sätta sig i kontakt med isens hjärta vid polerna, och den eviga kölden i
mörkret bortom. Effekten i sig gör inget annat än att värva in en punkt i vit, kall rök och
gnistrande snöflingor, men är nödvändig för att, ihop med "Gestalta", åkalla kryotropiska
primalväsen som [Glacialer][Glacial] och [Frostjättar].

**Skörhet**\
Kryotropi: 2+, Räckvidd: Avstånd, Varaktighet: Temporär\*

\**Effekten kan inte göras permanent*

Den drabbades skelett blir skört som is. Alla skador mot målet som orsakar brytrisk slår brytrisk
med Ob1T6 mer än normalt per två filament i effekten.

**Snöfall**\
Kryotropi: 1+, Räckvidd: Avstånd, Varaktighet: Temporär\*

\**Effekten kan inte göras permanent*

Effekten förstärker ett pågående snöfall med 1 mm per magnitud som den vävs med.

**Splittra**\
Kryotropi: 1+, Räckvidd: Avstånd, Varaktighet: Momentan\*

\**Effekten kan inte göras temporär, provisorisk eller permanent*

Målet för effekten, som måste ha ett BRYT-värde, påverkas av en skadeverkan av Ob2t6 skada per
filament. Sten har generellt BRYT 8 mot Splittra.

**Obeveklighet**\
Kryotropi: 4, Räckvidd: Personlig, Varaktighet: Temporär\*

\**Effekten kan inte göras permanent*

Effekten ger magikern en obeveklig förmåga att förflytta sig framåt. Under varaktigheten blir han
immun mot tillbakaknuffning och alla modifikationer på förflyttning, inkluderat sådana från
utmattning och smärta såväl som terräng. Därtill får han en nivå lättare (-Ob1T6) på alla slag för
att flytta, vräka och tackla motståndare.

**Vintergata**\
Kryotropi: 1+, Räckvidd: Personlig, Varaktighet: Provisorisk

Alla slag mot Skidor och Skridskor samt Köra Vagn specialiserat mot Släde blir en nivå (Ob1T6)
lättare för varje magnitud som effekten vävs med. Svårigheten kan aldrig gå under mycket lätt
(Ob1T6).

**Åkalla nordens Lokapāla**\
Kryotropi: 15, Räckvidd: Beröring, Varaktighet: Momentan\*

\**Effekten kan inte göras permanent*

Effekten tvingar [Kuberon], den eviga köldens herre, att manifestera sig inom räckvidden. Kuberon
stannar så länge det behagar honom, men om effekten ges längre varaktighet måste han dröja så länge
den varar. en olycka kommer sällan ensam, och Kuberon kommer göra sitt bästa för att få med sig
diverse tillgängliga resurser från andeplanet och elementkrafterna, inkluderat ett entourage av
[Ediler], [Liktorer], [Apsaror], [Glacialer] och [Rimtursar]. Denna effekt är inte nödvändigtvis
hälsosam att genomföra.

Nekrotropi
----------

**Avgrundsband**\
Nekrotropi: 12, Räckvidd: Beröring, Varaktighet: Permanent

Effekten upprättar ett oåterkalleligt band mellan magikerns själ och [Avgrunden]. Detta är den
centrala effekten i processen att göra sig till en [Lisch].

**Bevara lik**\
Nekrotropi: 4, Räckvidd: Beröring, Varaktighet: Provisorisk

Balanserar de nekrotropiska energierna i ett lik. All förruttnelse och celldöd i liket upphör, med
effekten att det inte tar någon skada så länge Bevara lik är aktiv.

**Blödarsjuka**\
Nekrotropi: 5, Räckvidd: Avstånd, Varaktighet: Provisorisk

Offrets minskning av blödningstakt halveras under varaktigheten.

**Döda**\
Nekrotropi: 1+, Räckvidd: Beröring, Varaktighet: Momentan\*

\**Effekten kan inte göras temporär, provisorisk eller permanent*

Ersätter effekten med samma namn i Mystik & Magi. Effekten gör att offret direkt måste slå ett extra
dödsslag. Varje filament som används utöver det första gör dödsslaget en nivå svårare (+Ob1T6).

**Dödens gestalt**\
Nekrotropi: 4, Räckvidd: Personlig, Varaktighet: Temporär\*

*\*Effekten kan inte göras permanent*

Obesjälade varelser blir panikslagna i effektens närhet. Alla reaktionsslag blir Ob2T6 svårare för
sådana varelser. Alla lyckade resultat blir anfaller, alla misslyckade blir flyr.

**Dödslänk**\
Nekrotropi: 5, Räckvidd: Avstånd, Varaktighet: Temporär\*

*\*Effekten kan inte göras permanent*

Effekten låter magikern alstra nekrotropi ur en levande person inom räckvidden. Denna tar under
varaktigheten Ob1T6 trauma för varje filament som alstras. Svårigheten för dessa alstringar är en
nivå (Ob1T6) högre än normalt.

**Dödsport**\
Nekrotropi: 10, Räckvidd: Beröring, Varaktighet: Temporär\*

*\*Effekten kan inte göras permanent*

Effekten öppnar en port till Dödsriket i Underjorden. Det hela är mycket oprecist, och effekten
måste kombineras med andra effekter om man överhuvudtaget vill ha någon kontroll över var man
hamnar. Den måste också ges en areaeffekt för att porten ska vara stor nog att komma igenom. En
Dödsport som skapas i Underjorden eller på en plats högmagisk för nekro- och/eller psykotropi kräver
bara halva magnituden, det vill säga fem.

**Finna Dödsnod**\
Nekrotropi: 1+, Räckvidd: Personlig, Varaktighet: Momentan\*

*\*Effekten kan inte göras temporär, provisorisk eller permanent*

Effekten låter magikern lokalisera närmaste dödsnod via kraftflödena i den fysiska världen.
Räckvidden är 10 km per magnitud som effekten vävs med.

**Fosterfördrivning**\
Nekrotropi: 1+, Räckvidd: Beröring, Varaktighet: Momentan\*

*\*Effekten kan inte göras temporär, provisorisk eller permanent*

Effekten orsakar missfall hos en havande kvinna om hon misslyckas med ett slag mot TÅL. Svårigheten
för detta slag är lika många tärningar som effektens magnitud, men slaget blir en nivå (-Ob1T6)
lättare i sjunde månaden, och ytterligare en nivå för varje månad därefter. Om effekten lyckas tar
kvinnan Ob2T6 smärta och Ob1T6 blödningstakt när fostret stöts bort, var hon i havandeskapets senare
stadier används istället reglerna för barnafödande i 'Riddaren'.

**Förtvina**\
Nekrotropi: 3+, Räckvidd: Beröring, Varaktighet: Temporär

Effekten försvagar offrets muskulatur; STY, TÅL eller RÖR (magikern kan inte välja) sänks med Ob1T6
under varaktigheten. Med extra magnituder kan antingen ytterligare ett attribut påverkas, eller +1
läggas till värdet som attributet sänks med. Att träna upp attribut som sänkts med denna effekt är
Ob1T6 lättare än vanligt, och går dubbelt så fort.

**Hetsa vandöd**\
Nekrotropi: 2, Räckvidd: Beröring, Varaktighet: Momentan

Effekten får en vandöd att inträda i ett tillstånd motsvarande Raserianfall i grundreglerna. Detta
är essentiellt ett överanvändande av den vandöda kroppens energier, så istället för utmattning får
kroppen 1 poäng trauma per runda under varaktigheten.

**Likhelning**\
Nekrotropi: 3, Räckvidd: Beröring, Varaktighet: Momentan\*

*\*Effekten kan inte göras temporär, provisorisk, eller permanent*

Stryker ett kryss trauma från ett lik. Notera att Likhelning kan användas hur många gånger som
helst, utan krav på att invänta normal självläkning.

**Likminne**\
Nekrotropi: 1+, Räckvidd: Beröring, Varaktighet: Momentan\*

*\*Effekten kan inte göras temporär, provisorisk, eller permanent*

Magikern kan uppfatta fragmentariska minnesbilder som dröjt sig kvar i hjärnan hos en död kropp.
Effekten kräver en magnitud för varje dag kroppen varit död, och det som uppfattas är mest de för
den döde viktigaste händelserna under dagarna närmast döden, samt dödsögonblicket självt. Mer
specifik information kan inte fås av denna effekt; då måste man istället leta upp den dödes ande.

**Kontrollera vandöd**\
Nekrotropi: 1+, Räckvidd: Avstånd, Varaktighet: Temporär

Effekten låter magikern ta kontrollen över en vandöd som en annan magiker animerat. Effektens
magnitud måste motsvara den vandödes rang. Högre vandöda kan bara påverkas om besvärjelsen
kombineras med "Identifiera", eller om magikern redan känner till deras Sanna Namn.

**Marionett**\
Nekrotropi: 4, Räckvidd: Avstånd, Varaktighet: Kanaliserad\*

\**Effekten kan inte få sin varaktighet förändrad*

Användaren reanimerar provisoriskt ett lik och styr dess varje rörelse. Under effektens varaktighet
kan användaren inte själv göra några komplicerade handlingar, utan måste helt fokusera på att styra
sin vandöda docka. Konsultera Vandöda och Nekromanti för genomsnittliga attribut för olika sorters
vandöda. Marionettens RÖR ersätts dock av användarens PSY/2 (PSY/4 om den har en annan slags
träfftabell än användaren), detta påverkar härledda världen. Användarens känsel (ie attributet
känsel) länkas till den vandöda och den vandödes känsel blir i alla meningar hennes känsel. Om
användaren besiter attributen MAG och AND kan hon använda dessa genom de vandöda.

**Nekromantisk attraktion**\
Nekrotropi: 4, Räckvidd: Personlig, Varaktighet: Provisorisk\*

*\*Effekten kan inte göras permanent*

Effekten skapar en särskild koppling mellan magikern och världens kraftflöden som gör det lätt för
vandöda att ana hennes närvaro. Vandöda får Ob1T6 lättare att hitta magikern med attribut och
färdigheter som SYN, HÖR, LUK, andeförnimmelse, magiförnimmelse, speja, spåra, söka, etc, oavsett
avstånd, och okroppsligt vandöda (spöken, andar etc) får dessutom Ob1T6 lättare att manifestera sig
i hennes närhet.

**Ohälsa**\
Nekrotropi: 1+, Räckvidd: Beröring, Varaktighet: Temporär\*

*\*Effekten kan inte göras permanent*

Målet får Ob1T6 svårare på alla slag för att motstå sjukdomar och gifter. Varje ytterligare filament
ökar svårigheten med Ob1T6.

**Psykopomp**\
Nekrotropi: 1+, Räckvidd: Avstånd, Varaktighet: Permanent

Effekten ser till att själen från en nydöd varelse går till ett bra ställe i livet efter detta.
Magikern har ingen kontroll över var själen hamnar, men om själen hade qadosh 0 eller ett negativt
värde får den omedelbart qadosh 1. Effektens magnitud måste motsvara den döda själens rang, +1 för
var tionde timme kroppen varit död.

**Underjordskraft**\
Nekrotropi: 1+, Räckvidd: Beröring, Varaktighet: Temporär

Effekten används för att infusera vandöda med Dödsrikets energier, vilket är essentiellt i skapandet
av [Skuggor] med mera. Om effekten vävs i själva Underjorden kräver den bara halva magnituden.

**Åkalla söderns Lokapāla**\
Nekrotropi: 15, Räckvidd: Beröring, Varaktighet: Momentan

Effekten tvingar Dibuk, dödens herre, att manifestera sig inom räckvidden. Dibuk stannar så länge
det behagar den, men om effekten ges längre varaktighet tvingas guden dröja ett tag. Dibuk kan
eventuellt få med sig diverse tillgängliga resurser från andeplanet och underjorden, inkluderat ett
entourage av [Kvestorer], [Liktorer], [Nekrofager] och [Lischar]. Denna effekt är inte nödvändigtvis
hälsosam att genomföra.

Nomotropi
---------

**Abulia**\
Nomotropi: 1+, Räckvidd: Beröring, Varaktighet: Temporär\*

*\*Effekten kan inte göras permanent*

Påverkar en besjälad varelse. Offret blir påfallande apatiskt och viljelöst under varaktigheten.
Varje aktiv handling offret vill utföras måste föregås av ett lyckat slag mot VIL (svårighet MG).
Misslyckas slaget försjunker offret i introvert katatoni under så lång tid som handlingen hade tagit
att utföra.

**Bevara**\
Nomotropi: 1+, Räckvidd: Beröring, Varaktighet: Temporär

Gör ett ickelevande objekt statiskt, ie svårpåverkbart. Alla försök att på något sätt förändra eller
förflytta objektet blir Ob1t6 svårare (exempelvis slå sönder det, lyfta det, knuffa det framför sig,
måla det, karva i det osv). Objektet påverkas också i mindre utsträckning av indirekta krafter som
vind, förruttnelseprocesser osv. Varje filament utöver det första förhöjer svårigheten med Ob1T6.

**Dämpa**\
Nomotropi: 1+, Räckvidd: Beröring, Varaktighet: Temporär\*

*\*Effekten kan inte göras permanent*

Målet för effekten får Ob1T6 svårare på alla slag för att alstra filament, aktivera naturliga
magiska förmågor, använda lagrad magi i en artefakt eller på annat sätt frambringa magisk energi.
Varje filament utöver det första i effekten höjer svårigheten med ytterligare Ob1T6.

**Harmoni**\
Nomotropi: 1+, Räckvidd: Beröring, Varaktighet: Temporär\*

*\*Effekten kan inte göras permanent*

Effekten används för att sätta magikern i kontakt med de bevarande krafter som genomsyrar all
existens. I sitt grundutförande gör effekten föga mer än att skapa en skum känsla av ordning, flyt
och harmoni, men ihop med "Gestalta" eller "Nedkalla" kan den användas för att frambringa märkliga
stasisväsen. Harmonins magnitud måste motsvara rangen hos det som ska åkallas.

**Konservera**\
Nomotropi: 1+, Räckvidd: Beröring, Varaktighet: Momentan\*

*\*Effekten kan inte göras temporär*

Förlänger bäst före-datumet på påverkat objekt med Ob1t6 dagar, varje ytterligare filament
förstärker effekten med Ob1t6.

**Filamentavledning**\
Nomotropi: 1+, Räckvidd: Personlig, Varaktighet: Temporär\*

*\*Effekten kan inte göras permanent*

Magikern blir under varaktigheten immun mot qadoshförlust på grund av okontrollerad dissipation av
filament. Effekten fungerar inte om magikern dissiperar fler filament än magnituden effekten vävts
med.

**Filibuster**\
Nomotropi: X, Räckvidd: Personlig, Varaktighet: Temporär\*

*\*Effekten kan inte göras permanent*

Påverkar målets röst. Alla som hör målets röst formulera sammanhängande, betydelsebärande meningar
måste lyckas med ObXT6 mot VIL för att få agera under en stridsrunda. Nytt slag måste slås varje
stridsrunda.

**Fjättra**\
Nomotropi: 2+, Räckvidd: Beröring, Varaktighet: Temporär\*

*\*Effekten kan inte göras permanent*

Målet för effekten får svårigheten på alla sina fysiska handlingar ökad med Ob1T6, handlingar som
man normalt lyckas med automatiskt får en grundsvårighet på Ob1T6. Så fort målet lyckas med en
handling med av Fjättra förhöjd svårighet bryts effekten. Varje filament utöver de två första
förhöjer svårigheten med ytterligare Ob1T6.

**Dominans**\
Nomotropi: 3, Räckvidd: Personlig, Varaktighet: Temporär

Associerar magikern med den statiska urkraften, den symboliska väktaren över tid och rum, vävens
domare. Alla elementarer, kosmiska varelser, andar och primalkraftsvarelser får Ob1T6 svårare på
alla slag för Aggression gentemot magikern under varaktigheten.

**Ordning**\
Nomotropi: 4, Räckvidd: Avstånd, Varaktighet: Temporär\*

\**Effekten kan inte göras permanent*

Under varaktigheten blir det lättare att organisera och sortera världen på olika sätt. Alla slag mot
Arkitektur, Bibliotekskunskap, Bokföring, Räkning och andra slag som på olika sätt går ut på att
ordna, organisera och sortera på ett systematiskt och förutsägbart sätt blir Ob1T6 lättare.

**Rättfärdighet**\
Nomotropi: 1+, Räckvidd: Beröring, Varaktighet: Temporär\*

\**Effekten kan inte göras permanent*

Effekten skänker målet insikter i lag och ordning; under varaktigheten sänks svårigheten för alla
slag mot Lagkunskap och Filosofi med en nivå (Ob1T6) för varje magnitud som effekten vävts med.

**Stasis**\
Nomotropi: 9, Räckvidd: Beröring, Varaktighet: Temporär

Området som effekten drabbar blir totalt opåverkbart av alla tidsflöden och "fryser" i det ögonblick
det var i när effekten lades.

Oneirotropi
-----------

**Den Förgyllda Buren**\
Oneirotropi: 7, Räckvidd: Beröring, Varaktighet: Provisorisk

Förändrar en dröm på drömplanet så själen som skapat drömmen inte kan lämna den.

**Drömbrygga**\
Oneirotropi: X, Räckvidd: Beröring, Varaktighet: Momentan\*

*\*Effekten kan inte göras temporär*

Påverkar ickelevande, drömda ting. Används av en drömmare i dess egen dröm, alternativt av en
oneironaut (genom effekten Oneironautism) i någon annans dröm. Effekten påverkar ett objekt som inte
får överstiga effektens magnitud i storleksgrad. Föremålet manifesterar på Mundana. Det kommer att
vara exakt likadant som i drömmen vad gäller vikt, konsistens, färg och funktion. Det kan dock inte
ha några löst sittande delar (sådana verkar definieras som egna föremål enligt effektens logik),
dessa kommer antingen att försvinna eller smälta samman med föremålet vid manifestationen. Under
ytan består alla föremål som är skapade av drömmar av en obehaglig, gråaktig substans, som verkar
kunna anta lite vilka egenskaper som helst.

**Epialesia**\
Oneirotropi: X, Räckvidd: Avstånd, Varaktighet: Momemtan\*

*\*Effekten kan inte göras temporär*

Påvekar besjälade varelse med förmåga att drömma. Nästa gång målet sover kommer det att drömma de
mest fasansfulla mardrömmar som tänkas kan (ju fler filament i effekten desto värre mardrömmar). Vid
uppvaknandet kommer offret ha ådragit sig ObXT6 PSYKISK TRAUMA under natten.

**Luciditet**\
Oneirotropi: 3, Räckvidd: Personlig, Varaktighet: Temporär\*

*\*Effekten kan inte göras permanent*

Under effektens varaktighet kommer målet att, om det drömmer, vara helt medvetet om sitt drömmande
tillstånd och ha full tillgång till sina minnen och tankar. Luciditet är generellt ett nödvändigt
tillstånd om man medvetet försöker ta sig in på drömplanet, till exempel genom Fördjupning, eftersom
man annars inte kan använda magi i drömmen.

**Förankra**\
Oneirotropi: 1+, Räckvidd: Personlig, Varaktighet: Permanent

En lucid drömmare kan använda effekten för att permanent knyta ett inslag i sin dröm till Mundanas
Drömplan. Detta innebär att hon (eller i teorin, vilken annan drömmare som helst, lucid som
icke-lucid) kan kontakta fenomenet i sina drömmar. Ett mindre objekt (föremål) eller en harmlös
obesjälad varelse (oavsett komplexitet) kräver ett filament oneirotropi för att förankra. En idé
eller ett koncept, en mindre plats (hus, gårdsplan, skogsglänta) eller en kraftull obesjälad varelse
kräver två filament oneirotropi. En skenbart besjälad varelse (förekomsten av besjälade
oneirotropiska entiteter är hett omdebatterad, vi nöjer oss med termen "skenbart besjälad" så länge,
notera dock att de för alla syften och sammanhang *verkar* vara besjälade), en stor mängd harmlösa
obesjälade varelser eller en stor plats (stad, slott, skog) kräver tre oneirotropiska filament att
förankra. Med fyra oneirotropiska filament kan användaren förankra större sammanhang av stora
mängder varelser, platser, känslor och koncept. Ytterst få förankringar kräver fler än fyra
filament.

**Fördjupning**\
Oneirotropi: 4, Räckvidd: Personlig, Varaktighet: Momentan\*

*\*Effekten kan inte göras temporär*

Fördjupning kan bara användas innuti en dröm (användaren måste alltså drömma när den används).
Skapar en väg (som ser olika ut beroende på drömmens natur) till drömplanet.

**Hypnogis**\
Oneirotropi: 12, Räckvidd: Avstånd, Varaktighet: Temporär\*

*\*Effekten kan inte göras permanent*

Påverkar en sovande person. Om målet drömmer ges innehållet i dess drömmar förmåga att passera över
gränslandet mellan drömplanet och andeplanet. Konsekvensen blir att världen inom räckvidden för
drömmaren glider in i och ersätts av dennes drömmar.

**Interobjekt**\
Oneirotropi: X, Räckvidd: Beröring, Varaktighet: Permanent

Påverkar två obesjälade entiteter/föremål. Effekten lånar drömmens förmåga att låta två saker vara
en, samtidigt som det inte förlorar några förmågor de enskilda beståndsdelarna skulle ha haft.
Effekten kräver ett filament per storleksgrad som påverkas.

**Omforma dröm**\
Oneirotropi: 1+, Räckvidd: Beröring, Varaktighet: Momentan\*

*\*Effekten kan inte göras temporär*

Förändrar en drömmares perception av en dröm (vilket på drömplanet kan få högst réell inverkan på
konkreta ting och till och med vara mycket farligt). Antalet filament i effekten avgör hur mycket
drömmen kan förändras från sitt ursprungliga innehåll. Ett filament räcker för att lägga till eller
ta bort mindre viktiga komponenter i drömmen. Två filament kan förändra de flesta detaljer i
drömmen, men inte ändra koncept som är centrala för drömmen. Med tre filament kan man ta bort och
lägga till detaljer, och även göra små förändringar på de mest centrala elementen i drömmen. Med
fyra filament kan man helt förändra även centrala element i drömmen, men fortfarande inte helt ta
bort eller lägga till nya. Fem filament räcker för att helt bygga om drömmen efter användarens
tycke.

**Oneironautism**\
Oneirotropi: X, Räckvidd: Beröring, Varaktighet: Momentan\*

*\*Effekten kan inte göras permanent*

Påverkar besjälade varelser med förmåga att drömma. Målet för effekten får förmågan att, med hjälp
av relevanta färdigheter, lokalisera en sovande själ på drömplanet, och ta sig in i den sovande
personens dröm och interagera med denna.

**Transliminalitet**\
Oneirotropi: X, Räckvidd: Beröring, Varaktighet: Provisorisk\*

*\*Effekten kan inte göras permanent*

Påverkar besjälade varelser. Målet får en väldigt stark intuition och blir hyperkänsligt för alla
former av parapsykologisk kontakt med mystiska krafter. Detta representeras regeltekniskt av en
svårighetssänkning med ObXT6 för alla slag mot Spådom, hon behöver dessutom inga järtecken. Målet
kan dessutom genom att lyckas med ett svårt slag mot PSY göra korrekta, om än luddiga, antaganden om
vad som kommer att hända de närmaste stridsrundorna.

**Veridikalitet**\
Oneirotropi: 5, Räckvidd: Beröring, Varaktighet: Momentan\*

*\*Effekten kan inte göras temporär*

Påverkar besjälade varelser som kan drömma. Nästa gång målet för effekten drömmer kommer hon att
uppleva flera ovanligt starka och tydliga drömpassager. En av dessa kommer hon senare att uppleva i
verkligheten.

Drömsändning

Drömprojektion

Drömteleportation

Drömtydning

Sömngång

Pneumotropi
-----------

**Chockvåg**\
Pneumotropi: 1+, Räckvidd: Avstånd, Varaktighet: Momentan\*

*\*Effekten kan inte göras temporär, provisorisk eller permanent*

Alla stående personer inom 30 m måste lyckas med ett slag mot STY med Ob1T6 för att inte falla
omkull. Varje ytterligare filament utöver det första ökar svårigheten med Ob1T6.

**Ekohörsel**\
Pneumotropi: 1+, Räckvidd: Personlig, Varaktighet: Temporär\*

*\*Effekten kan inte göras permanent*

Målet för effekten får Attributet EKO till ett värde av 4 multiplicerat med effektens magnitud.

**Himlajord**\
Pneumotropi: 1+, Räckvidd: Beröring, Varaktighet: Temporär

Effekten ger moln inom räckvidden bärkraft motsvarande 1 kg; detta ökar till 5 kg vid magnitud 2, 25
vid magnitud 3, 125 vid magnitud 4, etc. Magnitud 3 är tillräckligt för att en normalviktig människa
ska kunna hålla sig kvar i molnet och förflytta sig genom det med färdigheten Simma eller dylikt;
vid magnitud 4 kan hon gå eller springa genom molnet som om det vore fluffig men fast mark. Även om
effekten permanentas kommer påverkade moln i sinom tid att lösas upp av vinden.

**Miasma**\
Pneumotropi: 1+, Räckvidd: Avstånd, Varaktighet: Temporär\*

*\*Effekten kan inte göras permanent*

En ond luft stiger ur marken. Öppna sår inom räckvidden blir infekterade om den sårade inte klarar
ett slag mot TÅL bestående av lika många tärningar som effektens magnitud, plus normala
modifikationer pga trauma och andra omständigheter (se infektionsreglerna i regelboken). Varje
person innanför effektens räckvidd behöver bara slå en gång, men effekten kan kombineras med
'Rörelse', 'Vind' och på andra kreativa sätt för att sprida miasman, vilket kan ha förödande verkan
på större skala, till exempel vid fältslag.

**Luftbubbla**\
Pneumotropi: 4, Räckvidd: Personlig, Varaktighet: Temporär\*

*\*Effekten kan inte göras permanent*

Effekten skapar en luftbubbla runt magikern vilket låter honom andas obehindrat under vatten, i
etern, på platser med skadlig luft, etc. Bubblan kan dock förstöras av yttre våld; vid träffar mot
magikern måste den slå mot BRYT 5 för att inte spräckas.

**Lätta**\
Pneumotropi: 2, Räckvidd: Avstånd, Varaktighet: Temporär\*

*\*Effekten kan inte göras permanent*

Målet för effekten räknar ut sin bärförmåga med STY+TÅL under varaktigheten.

**Rakbladsvind**\
Pneumotropi: 2+, Räckvidd: Avstånd, Varaktighet: Momentan\*

*\*Effekten kan inte göras temporär, provisorisk, permanent*

Effekten frammanar en skarp, skärande vind som träffar en person och kan slita upp stora sår i
köttet. Målet för effekten tar Ob2T6 huggskada i ett slumpmässigt träffområde. Varje filament utöver
de två första orsakar Ob2T6 huggskada i ytterligare ett slumpmässigt delområde. Rustning skyddar som
vanligt.

**Sangvinika**\
Pneumotropi: 5, Räckvidd: Beröring, Varaktighet: Provisorisk

*\*Effekten kan inte göras permanent*

Effekten orsakar ett överskott av blod i offrets kropp. Den drabbade blir under varaktigheten
påtagligt livlig och sorglös - alla sociala färdigheter blir Ob1T6 lättare, men koncentrationen som
krävs för kunskapsfärdigheter är ett minne blott - dessa blir Ob1T6 svårare. Med detta kommer också
översvallande, passionerade känslor - slag för Heder, Lojalitet, Amor och Generositet blir Ob1T6
lättare. Sangviniker drar lätt på sig sjukdomar; risken för detta är under varaktigheten dubbelt så
hög.

**Tordönsstämma**\
Pneumotropi: 1+, Räckvidd: Beröring, Varaktighet: Temporär\*

*\*Effekten kan inte göras permanent*

Den påverkades röst dubblas i styrka för varje magnitud som effekten vävs med; vid extrema
applikationer (magnitud 4+) kan åhörare komma att drabbas av Ob1t6 smärta om den påverkade skriker,
och föremål måste slå mot BRYT med Ob1T6 per magnitud över 4 för att inte splittras.

**Turbulens**\
Pneumotropi: 1+, Räckvidd: Avstånd, Varaktighet: Temporär\*

*\*Effekten kan inte göras permanent*

Alla slag för Flyga och Kasta inom räckvidden blir en nivå (+Ob1T6) svårare per magnitud som
effekten vävs med.

**Vibration**\
Pneumotropi: 1+, Räckvidd: Avstånd, Varaktighet: Momentan

1.  1.  MÅSTE SKRIVAS

**Vindvändning**\
Pneumotropi: 1+, Räckvidd: Avstånd, Varaktighet: Temporär\*

*\*Effekten kan inte göras permanent*

För varje magnitud som effekten vävs med vänder vinden inom räckvidden ett steg motsols eller
medsols (magikerns val).

**Vindskri**\
Pneumotropi: 1+, Räckvidd: Avstånd, Varaktighet: Momentan\*

\**Effekten kan inte göras permanent*

Skapar ett fasansfullt högfrekvent tjutande. Alla varelser som besitter attributet HÖR inom
räckvidden måste misslyckas med ett mycket svårt slag (Ob5T6) mot just detta attribut för att inte
ta tre kryss blödningstakt, Ob1T6 trauma och Ob2T6 smärta. Varje ytterligare filament sänker
svårigheten med Ob1T6, svårigheten kan dock aldrig bli lägre än Mycket Lätt.

**Vindrörelse**\
Pneumotropi: 1+, Räckvidd: Avstånd, Varaktighet: Momentan

Effekten sätter ett objekt i rörelse. Friktion får förekomma, men effekten kan inte skapa avancerade
manipulationer eller precisionsrörelser; att få en pendel i rörelse, ett stenblock att flyttas eller
en gardin att fladdra i önskad riktning är däremot inga problem. Effekten åstadkommer, per magnitud,
en rörelse motsvarande en meter per runda. Finns friktion kan man istället öka magnituden för att
flytta 10 kg per magnitud. 'Vindrörelse' kan skapa rörelse även i magiska effekter som 'skugga',
'bild' etc, så länge denna rörelse inte är ämnad att vara komplex eller precis.

**Vokalisering**\
Pneumotropi: 1, Räckvidd: Avstånd, Varaktighet: Temporär

Effekten skapar ljud som låter vagt som svaga, viskande röster inom räckvidden. Effekten har ingen
specifik funktion, utöver att uppfattas som obehaglig av somliga, men i kombination med den
semotropiska effekten 'Tala' kan vokaliseringen bli till verkliga, begripliga ord. Man kan också
använda 'Tordönsstämma' för att få ljuden att öka avsevärt i styrka.

**Väldoft**\
Pneumotropi: 2, Räckvidd: Beröring, Varaktighet: Temporär\*

*\*Effekten kan inte göras permanent*

Effekten omger målet med en sällsynt angenäm doft. Förföra blir en nivå (Ob1T6) lättare liksom alla
sociala färdigheter (samt djurträning) som används mot misslor och varelser med lukt som primärt
attribut. Magikern blir dock en nivå lättare att spåra med LUK under varaktigheten. Effekten kan
också appliceras på föremål, men detta har ingen särskild regelteknisk inverkan. Vill magikern uppnå
en specifik sorts doft måste effekten kombineras med andra effekter.

**Åkalla österns Lokapāla**\
Pneumotropi: 18, Räckvidd: Beröring, Varaktighet: Momentan\*

\**Effekten kan inte göras permanent*

Effekten tvingar [Mhîm den Tusenögde], himlarnas herre, att manifestera sig inom räckvidden. Mhîm
stannar så länge det behagar honom, men om effekten ges längre varaktighet måste han dröja så länge
den varar. Mhîm kommer i stort sett ofelbart att ta med sig diverse tillgängliga resurser från
andeplanet och elementkrafterna, inkluderat ett entourage av [Tetrarker], [Ediler], [Liktorer],
[Vestaler], [Apsaror], [Gyalpor], [Sylfer], [Eldögon] och [Åskherrar]. Denna effekt är inte hälsosam
att genomföra.

**Övertryck**\
Pneumotropi: 4, Räckvidd: Avstånd, Varaktighet: Momentan

Alla personer inom räckvidden som misslyckas med ett normalt (Ob3T6) slag mot TÅL får omedelbart
Ob1T6 kryss blödningstakt och smärta och 1 poäng trauma, till följd av sprucken trumhinna. De får
också två nivåer svårare (+Ob2T6) på slag för hörsel tills trauman läkt.

Psykotropi
----------

**Andefärd**\
Psykotropi: 4, Räckvidd: Personlig, Varaktighet: Momentan\*

*\*Effekten kan inte göras temporär, provisorisk eller permanent*

Magikerns själ lämnar kroppen och söker sig till andeplanet.

**Blottlägga sinne**\
Psykotropi: 1+, Räckvidd: Beröring, Varaktighet: Provisorisk\*

*\*Effekten kan inte göras permanent*

Effekten använd för att tränga igenom de mentala skyddsbarriärerna hos en besjälad varelse, och
öppna upp dess psyke för magikern. Detta har ingen omedelbar effekt i sig, annat än att göra offret
mottagligt för andra effekter som påverkar dess tankar, känslor och minnen på ett djupare plan –
Befalla, Empati, Tankeläsning., med flera. Effektens magnitud måste motsvara offets [Rang][rangen],
men endast varelser med Magiförnimmelse kan känna att de påverkats.

**Empati**\
Psykotropi 1+, Räckvidd: Avstånd, Varaktighet: Temporär\*

*\*Effekten kan inte göras permanent*

Effekten ger magikern instinktiva förnimmelser av offrets ytliga tankar och känslor. Han har under
hela varaktigheten en snudd på ofelbar insikt i de känslor offret upplever, och vem eller vad de är
riktade mot – i somliga fall rentav en bättre uppfattning än offret självt. Det psykiska band som
skapats ger ingen tydlig uppfattning om offrets tankar, men tillräckligt för att magikern ska kunna
förutsäga dess handlingar en smula – i strid med offret gör detta alla slag för VINIT, Insikt och
försvarsmanövrer Ob1T6 lättare så länge effekten verkar. Sammantaget kan effekten i många
situationer sänka svårighetsgraden för slag mot Förföra, Förhöra, Ledarskap, Övertala och
Personlighet gentemot offret med Ob1T6. Övriga konsekvenser av magikerns ytliga insikt i offrets
psyke är upp till spelledaren.

Effektens magnitud måste motsvara offrets [Rang][rangen]. De flesta som påverkas upplever en lätt
känsla av obehag, men få förstår vad som verkligen pågår.

**Förena medvetande**\
Psykotropi: 6, Räckvidd: Personlig, Varaktighet: Temporär\*

*\*Effekten kan inte göras permanent*

Effekten skapar en mental koppling mellan magikern och andra magiker som också begagnar sig av
effekten. Medan detta band är i kraft delar magikerna medvetande och tankar, som vore de en enda,
sammansatt varelse. De förenade genomsyras av ett enda övergripande medvetande, vilket gör det
omöjligt för de inblandade att ljuga eller dölja något för varandra. Effektens räckvidd är
obegränsad, men den måste kombineras med effekten "Identifiera", vilken anger det Sanna namn som
givits det gemensamma medvetandet. Detta namn är vanligen av rang 6. Under effektens varaktighet är
magikern oförmögen att röra sig, tala eller på annat sätt förnimma omvärlden. Dock befinner sig
själen fortfarande i kroppen, varför de autonoma funktionerna inte sätts ur spel.

**Förträngning**\
Psykotropi: 1+, Räckvidd: Beröring, Varaktighet: Temporär

Effekten raderar under varaktigheten minnen från ett offers medvetande. Magikerns kontroll över
vilka minnen som raderas är ganska specifik, men det krävs en magnitud per tio minuter händelser som
ska förträngas, och en magnitud för varje årtionde som gått sedan minnet ackumulerades. Det går inte
att påverka individer med högre rang än ens egen med denna effekt. Minnen som förträngs finns
fortfarande kvar i drömriket om det gått minst en sovperiod sedan de ackumulerades, och det är
teoretiskt möjligt att hämta tillbaka dem därifrån, även om Förträngningen vävdes med permanent
varaktighet.

**Förtvivlan**\
Psykotropi: 1+, Räckvidd: Beröring, Varaktighet: Momentan\*

*\*Effekten kan inte göras temporär*

Målet drabbas omedelbart av en överhängande känsla av livströtthet, ångest och uppgivenhet. Varje
filament som används för effekten sänker VIL med 1 (detta påverkar härledda värden) och höjer
svårigheten på alla slag mot Heder, Lojalitet, Amor och Aggression med 1 (varje full 4 konverteras
till Ob1T6). Om offret inte anstränger sig för att motverka effekten kvarstår den permanent, om man
däremot aktivt motarbetar apatin eller får hjälp av kamrater klingar effekten av med 1 steg var
tredje dag.

**Genomskåda**\
Psykotropi: 1+, Räckvidd: Personlig, Varaktighet: Temporär\*

*\*Effekten kan inte göras permanent*

Gör målet för effekten kapabelt att motstå försök att på mystisk väg manipulera henne. Alla
svårighetssänkningar på slag mot PER och sociala färdigheter riktade mot henne (till exempel genom
Lögn, Makt och Övertala) ökas med Ob1T6 (en första rangens Övertala annuleras helt, exempelvis).
Vidare normaliseras alla slag mot karaktärsdrag som influerats på mystisk väg för användaren med
Ob1T6 (om användaren har fått en andra rangens Lojalitet lagd på sig ändrar den bara slaget mot
Lojalitet med Ob1T6). Varje ytterligare filament ökar eller minskar sådana svårigheter med Ob1T6,
svårigheten kan dock aldrig mer än normaliseras (alltså, en effekt som sänker en svårighet kan
aldrig höja den svårigheten genom Genomskådas försorg).

**Gudsförakt**\
Psykotropi: 1+, Räckvidd: Avstånd, Varaktighet: Temporär\*

*\*Effekten kan inte göras permanent.*

Målet för besvärjelsen får +Ob1T6 i svårighet på alla slag för Tro per magnitud som effekten vävs
med.

**Objet petit autre**\
Psykotropi: X, Räckvidd: Beröring, Varaktighet: Temporär\*

*\*Effekten kan inte göras permanent.*

Påverkar två objekt; en besjälad varelse och ett valfritt. Den besjälade varelsen kommer att vara
maniskt fixerad, långt bortom vad som är sunt eller förklarigt, vid att få objektet i sin ägo. Varje
heltimme måste hon lyckas med ett slag mot VIL med ObXT6 för att inte desperat och handgripligen
försöka göra sig till enda ägare över objektet. Även om hon lyckas med slaget kommer hon känna en
stark vilja att göra objektet till sitt.

**Stimuli**\
Psykotropi: 1+, Räckvidd: Beröring, Varaktighet: Temporär\*.

*\*Effekten kan inte göras permanent.*

I samband med färdigställande av effekten infinner sig en känsla av ro, upprymdhet och välbehag hos
offret Denna tilltar och når sin kulmen ett tiotal sekunder efter kastandet. Effektens magnitud
bestämmer känsloförändringens styrka, som varierar från allmän känsla av lugn och tillfredsställelse
(ett filament) till totalt upphävande av verklighetskontakt och bortfall av självbevarelsedrift (fem
filament). Effekten upplevs dock alltid som positiv och regelbundna användare av den riskerar att
bli beroende. Provisoriska varianter av effekten kan med fördel användas för att hålla personer
lugna.

**Eufori**\
Psykotropi: 3, Räckvidd: Beröring, Varaktighet: Momentan\*.

*\*Effekten kan inte göra temporär, provosorisk eller permanent.*

Efter kastandet av effekten tar det ungefär en halvtimme innan offret märker av förändringen.
Därefter tar det ungefär en timme innan effekten når sin kulmen, och håller därefter maximal effekt
i ytterligare ungefär tre timmar innan den börjar dala och helt avtar efter ytterligare mellan fyra
till sex timmar för en total effekt av ungefär nio timmar. Bland effekterna märks starka positiva
känslor, av vilka glädje, ökat självförtroende och sexualitet brukar vara mest framträdande, en
förstärkt vilja till empati och kommunikation, en drift att kontakta och komma nära andra individer
(både fysiskt och psykiskt), ökad kreativitet och intresse för olika former av estetik samt en
förhöjd känsla av spiritualitet. Efter effektens avtagande är offret mycket trött och sover ofta
långa tider, än mer så då effekten ofta resulterar i stora mängder sex, dans och andra utmattande
aktiviteter. Effektens många och intensiva verkningar gör att regelbundna användare ofta tappar
lusten att leva när de inte är under effektens påverkan.

**Fantasm**\
Psykotropi: 4, Räckvidd: Beröring, Varaktighet: Momentan\*

*\*Effekten kan inte göras temporär, provosorisk eller permanent.*

Effekten försätter offret i ett transliknande stadium under vilket detta upplever världen som mer
lättförståelig och vacker. Sinnen förstärks avsevärt och hallucinationer upplevs med samtliga.
Hallucinationerna är av kraftigt varierande natur och innehåller, men begränsas inte till, visuella
upplevelser av virvlande färger och mönster, audiella upplevelser av änglalika röster eller eterisk,
överjordisk musik, en känsla av att vara utanför kroppen, eller själens oberoende av kroppen,.
Ibland upprättas sporadiska kontakter med andra plan eller ickemateriella väsen. Effekten varar
vanligtvis i ungefär sju timmar och når sin kulmen nästan direkt efter kastandet, och avtar fort
efter att den verkat. Offret behöver nödvändigtvis inte känna sig tröttare än normalt efteråt, även
om den intensiva upplevelsen ofta lämnar offret med en stark önskan att reflektera över
upplevelserna, som inte sällan kan driva offret att på olika sätt förändra sitt liv. Effektens
långtgående effekter kan ibland få destruktiva följder då offret i allt för stor utsträckning formar
sitt liv efter dess påbud, den är dock inte direkt beroendeframkallande. Krafter i framför allt
Legio Colonan, men även i Kabbalaorden, har verkat för att bannlysa effekten.

**Freniasi**\
Psykotropi: 4, Räckvidd: Beröring, Varaktighet: Momentan\*

*\*Effekten kan inte göras temporär, provosorisk eller permanent.*

Freniasi är till förvilling lik Fantasm. De båda effekterna upptäcktes samtidigt och man lyckades
skilja dem åt först efter intensiv forskning. Problem uppstod nämligen då försöksobjekt ibland
reagerade positivt på psykotropisk stimuli, och ibland ytterligt negativt. Den negativa effekten
härleddes slutligen till en subtil skillnad i den psykotropiska väven kring tredje lagret, och blev
därefter formulerad som egen effekt. Där effekten fantasm ger en känsla av förståelse och
transcendens är freniasi förvirrande och destruktiv, i övrigt är de dock mycket påminnande, och
identiska vad gäller varaktighet. Offret blir nervöst och spänt och transpirationen ökar, illamående
och yrhet utlöses av en överkänslighet för alla sorters sinnesintryck. Dessutom drabbas offret av
paranoia, rädsla och panikartade reaktioner, som blandas med oönskade och överväldigande känslor och
skräckladdade hallucinationer. Hallucinationerna blandas oftast med flashbacks från traumatiska
upplevelser, och gör dessa mycket svåra att uthärda. Vid effektens slut är offret oftast helt
utmattat, och inte sällan allvarligt psykiskt skadad. Precis som med fantasm driver starka krafter
inom Legio Colonan och Kabbalaorden en nolltolerant linje mot effekten.

**Försvarsmekanism**\
Psykotropi: 1+, Räckvidd: Beröring, Varaktighet: Temporär\*

*\*Effekten kan inte göras permanent.*

Effekten ger ett visst skydd mot galenskap och sinnesrubbande effekter av olika slag. Alla slag för
vilja, även aktiva motståndsslag, blir Ob1T6 lättare per magnitud, så länge de tjänar till att
motstå dylik påverkan. Exempel på sådan påverkan kan vara vissa droger och besvärjelser, naturliga
förmågor hos kosmiska varelser, och särskilt horribla händelser av mer mundan natur.

**Mentalisera**\
Psykotropi 1+, Räckvidd: Personlig, Varaktighet: Temporär

Effekten skapar ett intutivt band mellan användarens inre föreställningsvärld och omvärlden. Denna
länk kan 'ses' med magiförnimmelse, och kopplar samman användarens psykotropiska fält med andra
magiska fält. Mentalisera kan exempelvis kopplas samman med fält skapade av effekter som Illusion,
Mörker och Rörelse för att ge målet för besvärjelsen kontroll över hur dessa fält fungerar under
varaktigheten. Vilket magiskt fält som Mentalisera styr måste bestämmas när besvärjelsen
formaliseras, och Mentalisera måste vara av samma magnitud som den länkade effekten.

**Regression**\
Psykotropi: 1+, Räckvidd: Beröring, Varaktighet: Temporär

Den som påverkas av effekten flyttas tillbaka i sin mentala utveckling, Ob1T6 år per magnitud
(faktiska år, inte skenbara, så alver etc är svårare att påverka med regression). Man förlorar inte
de facto några färdigheter, effekten är helt kopplat till beteende. Detta gör att den i många fall
inte har någon avsevärd effekt, men för någon som flyttas tillbaka till barndomsåren minskar PSY och
VIL enligt tabellen med attributmodifikationer för barn. Om personens karaktärsdrag har förändrats
under åren regressionen sträcker sig över ändras dessa också till de gamla värdena. En individ som
når negativa mentala år på grund av denna effekt blir fullständigt oförmögen att ta hand om sig
själv under varaktigheten; den kan varken prata, stå eller gå. Det sägs dock att enstaka individer
som regresseras till negativa år istället får egenskaper och minnen från tidigare liv.

**Psykoassimilering**\
Psykotropi: 9, Räckvidd: Beröring, Varaktighet: Permanent

Effekten upplöser en annan själ och smälter samman energierna med sin egna för att stärka denna. För
att effekten skall kunna fungera så lär magikern ha en själ till handa, antingen besegrad genom
andestrid eller nedkallad med magi. Effekten återställer själens negativa Qadosh till noll (0) och
ökar rangen med ett steg (+1). Effekten kan användas kontinuerligt för att säkerställa att ens själ
inte tynar bort, men rangökningen fungerar endast en gång med denna effekt. Användaren utav denna
effekt blir likt ett rovdjur på andeplanet i andras ögon, djur skyr magikern och schamaner inser
snabbt att någonting är fel med magikerns själ. Hela själen täcks av en förnimbar aura som kan
upplevas för de med andeförnimmelse.

**Övertala**\
Psykotropi 1+, Räckvidd: Avstånd, Varaktighet: Temporär

Effekten gör det lättare för magikern att övertala målet under varaktigheten; under varaktigheten
sänks svårigheten för alla övertalningsförsök med Ob1T6 per magnitud som effekten vävs med.
Svårigheten kan dock aldrig bli lägre än mycket lätt (Ob1T6). Effektens magnitud måste minst
motsvara målets Rang, och målet måste ha attributet PSY och kunna kommunicera verbalt med magikern
på ett gemensamt språk eller dylikt.

Pyrotropi
---------

**Animera eld**\
Pyrotropi 1+, Räckvidd: Beröring, Varaktighet: Temporär

Effekten ger eld motsvarande en kubikmeter per magnitud förmåga att röra sig enligt magikern vilja.
Elden kan inte röra sig till ytor den inte först har antänt, så om magikern till exempel animerar en
eld i en brasa, kan effekten generellt bara användas för att få elden att flamma på olika dramatiska
sätt. Han kan dock få elden att flamma upp mot personer som kommer nära (cirka en halvmeter); i
dessa fall slås ett normalt slag för skada och antändningsvärde.

**Antändning**\
Pyrotropi: 1+, Räckvidd: Avstånd, Varaktighet: Momentan\*

*\*Effekten kan inte göras temporär, provisorisk eller permanent*

Målet för effekten slår omedelbart ett antändningsslag mot antändningsvärde 4 per magnitud.

**Choleria**\
Pyrotropi: 5, Räckvidd: Beröring, Varaktighet: Provisorisk\*

*\*Effekten kan inte göras permanent*

Effekten orsakar ett överskott av gul galla i offrets kropp. Den drabbade blir under varaktigheten
påtagligt hetsig, okoncentrerad och hetleverad - alla sociala färdigheter blir Ob1T6 svårare, men
alla rörelsefärdigheter Ob1T6 lättare. Med detta kommer också aggressivitet som överskuggar alla
andra karaktärsdrag - alla slag för Aggression blir Ob2T6 lättare.

**Eldbild**\
Pyrotropi: 1+, Räckvidd: Avstånd, Varaktighet: Temporär

Effekten formar befintlig eld, ungefär en kubikmeter per magnitud, till en diffus, men
föreställande, form av valfri komplexitet. Om effekten kombineras med 'Animera eld' kan bilden
dessutom röra sig enligt magikerns vilja, annars flackar den bara okontrollerat.

**Eldskydd**\
Pyrotropi: 1+, Räckvidd: Beröring, Varaktighet: Temporär\*

*\*Effekten kan inte göras permanent*

Alla eld- och värme-baserade skador målet drabbas av under varaktigheten minskas med en tärning per
magnitud som effekten vävs med, och får sin antändningssvårighet ökad med en nivå per magnitud
(detta gäller inte till exempel kläder som bärs på kroppen, om inte effekten lagts på kläderna).
Vill man påverka något större än en person måste en areaeffekt användas. Bär man kläder eller
rustningar som förtrollats med denna effekt får dessa 3 i pansarvärde mot eld- och värmeskador per
magnitud.

**Empyreus**\
Pyrotropi: 6, Räckvidd: Avstånd, Varaktighet: Temporär

Öppnar en portal till [Empyréen], eller centralelden. Alla alstringar av pyrotropi blir Ob1T6
lättare under varaktigheten och inom effektens räckvidd. Portalen gör dessutom Ob1T6 kryss trauma
och smärta i skada varje runda på alla mål inom räckvidden, och utsätter dem för antändningsvärde 8.
Empyreus kan enligt vissa källor kombineras med 'Gestalta' för att ge form åt ovanligare och
kraftfullare eldelementarer än salamandern. Att fullborda provisoriserade eller permanentade
varianter av denna effekt kan i vissa fall ge minus i Qadosh, och dra till sig [Arkonter] och annat
ohälsosamt.

**Inre eld**\
Pyrotropi: 1+, Räckvidd: Personlig, Varaktighet: Temporär\*

*\*Effekten kan inte göras permanent*

Målet för effekten får Ob1T6 lättare per magnitud för alla svårigheter och utmattningsförluster
orsakade av nedkylning.

**Flammantel**\
Pyrotropi: 1+, Räckvidd: Personlig, Varaktighet: Temporär\*

*\*Effekten kan inte göras permanent*

Kastaren omges av en virvlande eldbarriär som gör Ob1T6 smärta och trauma per magnitud och runda i
skada på alla som kommer inom beröringsavstånd till magikern. Den har antändningsvärde 4.

**Övertändning**\
Pyrotropi: 1+, Räckvidd: Avstånd, Varaktighet: Temporär\*

*\*Effekten kan inte göras permanent*

Effekten läggs på en redan existerande eld, som får en nivå (Ob1T6) lättare på alla slag mot
Antändningsvärde per magnitud som effekten vävs med. Svårigheten kan aldrig gå under mycket lätt
(Ob1T6).

Selenotropi
-----------

**Avslöja varulv**\
Selenotropi: 1+, Räckvidd: Avstånd, Varaktighet: Temporär

Effekten tvingar varulvar inom räckvidden att slå ett slag mot VIL för att inte anta sin naturliga
form. Svårigheten för detta slag är Ob1T6 per magnitud som effekten vävs med. Varulvar som på detta
sätt tvingats anta naturlig form kan sedan inte ta människoskepnad så länge effekten verkar.

**Albedo**\
Selenotropi: 1+, Räckvidd: Personlig, Varaktighet: Temporär\*

*\* Effekten kan inte göras permanent.*

Ökar selenosfärens reflektiva egenskaper lokalt. Den synliga effekten blir att månen blir en allt
bättre ljuskälla. Månen generar därmed fler filament. <SKRIV MER HÄR>

**Delirium**\
Selenotropi: 1+, Räckvidd: Beröring, Varaktighet: Temporär\*

*\* Effekten kan inte göras permanent.*

Får offret att erfara mycket övertygande hallucinationer över samtliga sinnesmodaliteter. I varje
scen riskerar offret att få sin förmåga att handla effektivt kraftigt påverkad av hallucinationerna,
hon måste följaktligen lyckas med att slå Ob1T6 mot PSY för att inte få +Ob1T6 i svårighet på alla
handlingar under varaktigheten. Varje filament i effekten utöver det första förhöjer svårigheten på
PSY-slaget med Ob1T6.

**Förstärka Månvarelse**\
Selenotropi: 1+, Räckvidd: Avstånd, Varaktighet: Temporär\*

*\* Effekten kan inte göras permanent.*

Effekten ger en lunion, månsultan eller annan selenotropisk varelse två extra skadekolumner under
varaktigheten, och alla slag för att motstå dess Mångalenskap blir Ob1t6 svårare. Varelsens styrka
ökar också med Ob2t6, i de fall där detta är relevant. Effektens magnitud måste motsvara
månvarelsens.

**Jägarmåne**\
Selenotropi: 5, Räckvidd: Personlig, Varaktighet: Temporär\*

*\* Effekten kan inte göras permanent.*

Besvärjer fram jägarmånens inflytande under varaktigheten. Användaren får en extra utmattningskolumn
(max 10), ökar all gjord skada med ett (1) och får Ob1T6 lättare på alla slag mot Smyga, Spåra och
Jakt. Om det faktiskt är jägarmåne (första fullmånen efter skördemånaden, som är första fullmånen
efter höstdagjämningen) tar användaren inga kryss utmattning alls under varaktigheten, och lyckas
automatiskt med alla slag för att Spåra villebråd.

**Libration**\
Selenotropi: 1+, Räckvidd: Personlig, Varaktighet: Temporär

Effekten får ett objekt eller en person att svaja fram och tillbaka. Det ser bisarrt ut, men har
klara användningsområden - det som påverkats blir +Ob1T6 svårare att greppa eller träffa med
avståndsvapen för varje magnitud som effekten vävs med.

**Månadsblödning**\
Selenotropi: 1, Räckvidd: Avstånd, Varaktighet: Momentan\*

*\*Effekten kan inte göras temporär, provisorisk eller permanent.*

Offret drabbas omedelbart av månadsblödningar (rektala om det är en man som drabbas), får 1t6 smärta
och sin blödningstakt ökad med 1T3. Blödningstakt från Månadsblödning kan inte stoppas på något
annat sätt än via självläkning. Om den drabbade är en kvinna blir hon infertil tills blödningstakten
läkts. Är hon gravid uppstår en viss risk för missfall.

**Måneld**\
Selenotropi: 1+, Räckvidd: Avstånd, Varaktighet: Temporär\*

*\*Effekten kan inte göras permanent*

Effekten fyller en punkt inom räckvidden med långsamt flackande, blå eld från månen, lysande med ett
egendomligt sken som ger omgivningen en eterisk framtoning. Elden som skapas ger Ob1T6 trauma och
Ob1T6 smärta och har ett antändningsvärde på 3. För varje extra filament som används (utöver det
första) ökar trauman med +Ob1T6 och antändningsvärdet med 1. Ljuset från måneld gör folk obekväma
och blottlägger deras sanna avsikter, varvid Skådespeleri, Förklädnad, Övertala och Diplomati blir
lättare att genomskåda i dess sken, och svårigheten för dessa färdigheter ökar med en nivå (+Ob1T6).

**Månförbannelse**\
Selenotropi: 7, Räckvidd: Avstånd, Varaktighet: Provisorisk

Effekten kopplar ett offer till månens faser, vilket påverkar denna på mer eller mindre osubtila
sätt under varaktigheten. <fyll i mer sedan>

**Mångubbens nedstigande**\
Selenotropi: 17, Räckvidd: Beröring, Varaktighet: Permanent\
Åkallar [Mångubben] till Mundana.\

**Månskalv**\
Selenotropi: 4+, Räckvidd: Beröring, Varaktighet: Temporär\*

*\*Effekten kan inte göras permanent.*

Effekten skapar ett månskalv på Mundana med epicentrum under magikern. Alla inom en radie på 30
meter måste varje runda klara ett lätt (Ob2t6) slag mot RÖR för att kunna stå upp. Svårigheten för
detta slag kan ökas med en tärning för varje extra magnitud utöver de grundläggande. Magikern själv
måste också slå, såvida han inte är påverkad av effekten 'Libration'.

**Månsteg**\
Selenotropi: 3, Räckvidd: Personlig, Varaktighet: Temporär\*

*\*Effekten kan inte göras permanent*

Effekten kopplar magikern till månens tyngdkraft. Under varaktigheten blir alla slag för Dansa och
Hoppa Ob2T6 lättare, bärförmåga dubblas, och alla fallskador halveras.

**Måntiara**\
Selenotropi: 5, Räckvidd: Avstånd, Varaktighet: Momentan\*

*\*Effekten kan inte göras temporär, provisorisk eller permanent.*

Skapar en måntiara som flyger iväg mot valfritt mål. Åkallade varelser som inkarnerats i den fysiska
världen (såsom demoner, elementarer, urskuggor och thesmofylaker) måste lyckas med ett extremt svårt
(Ob6T6) slag mot sitt Chockvärde för att inte desintigrera. Fysiska varelser tar Ob3T6 kryss trauma;
skulle de dö av detta desintegrerar de med.

**Nedbrytning**\
Selenotropi: 4+, Räckvidd: Beröring, Varaktighet: Momentan\*

*\*Effekten kan inte göras temporär, provisorisk eller permanent.*

Målet för effekten måste omedelbart slå ett försämringsslag mot VIL. Svårigheten för detta slag är
Ob6T6 på magnitud 4, Ob5T6 på magnitud 5, Ob3T6 på magnitud 6, och så vidare. Om slaget är under
offrets VIL-värde sänks detta med ett, permanent. Att träna upp VIL som sänkts med denna effekt går
dock tre gånger så fort som normalt, och är en nivå (-Ob1T6) lättare än normalt. Når VIL 0 på grund
av denna effekt dör offret då själen upplöses.

**Regolitdamm**\
Selenotropi: 1+, Räckvidd: Avstånd, Varaktighet: Momentan

Effekten skapar en virvel av fint damm från månen, som dock bara är stor nog att påverka en person
om den inte kombineras med en areaeffekt. Alla som andas in måndammet måste slå ett TÅL-slag med
Ob1T6 per magnitud som effekten vävts med för att inte få +Ob1T6 i svårighet på alla slag mot VIL.
Denna effekt varar tills nästa natt där månen är skymd av moln. 'Regolitdamm' kan med fördel
kombineras med 'rörelse' eller 'vindrörelse' för ytterligare effekt.

**Skördemåne**\
Selenotropi: 6+, Räckvidd: Area, 1 mil, Varaktighet: Temporär, en dag

Besvärjer fram skördemånens inflytande under varaktigheten. Alla slag mot Jordbruk blir Ob1T6
lättare under skördemånens inflytande. Varje filament utöver de sex första förlänger antingen
effektens räckvidd med 1 mil, eller ökar varaktigheten med en dag. Om det faktiskt är skördemåne
(första fullmånen efter höstdagjämningen) blir slagen mot Jordbruk Ob3T6 lättare istället.

**Suggerering**\
Selenotropi: 3, Räckvidd: Avstånd, Varaktighet: Temporär

Effekten aktiverar och förstärker förträngda trauman och plågsamma inre konflikter hos offret. Alla
slag för ett karaktärsdrag (ej Rykte, Resurser eller Tur) blir antingen Ob3T6 svårare eller Ob3T6
lättare under varaktigheten, och alla slag för att Förhöra, Övertala eller på annat sätt bryta ned
den drabbade blir Ob1T6 lättare. Svårigheten kan aldrig bli lägre än Mycket Lätt (Ob1T6). Magikern
har ingen kontroll över vilket karaktärsdrag som påverkas och om slagen för det blir svårare eller
enklare; det beror helt på vilka känslor som från början finns hos den drabbade. Kombineras effekten
med den psykotropiska effekten 'Blottlägga sinne' kan man dock utöva mer precis kontroll.

**Tidvatten**\
Selenotropi: 10+, Räckvidd: Personlig, Varaktighet: Momentan\*

*\*Effekten kan inte göras temporär, provisorisk eller permanent*

Effekten orsakar flod i en radie av runt magikern motsvarande Ob1T6 kilometer, plus ytterligare
Ob1t6 kilometer per extra magnitud som effekten vävs med.

Skototropi
----------

**Antitransparens**\
Skototropi: 1+, Räckvidd: Beröring, Varaktighet: Temporär

Effekten gör ytor och föremål ogenomskinliga under varaktigheten; glas svärtas, vatten fördunklas,
tunna tyger täcks av skuggor, etc. Ytan släpper fortfarande igenom ljus, men dämpat sådant. För
varje filament som vävs in kan en yta upp till en meter i diameter eller ett föremål på ett kilo
påverkas; vill man påverka mer än ett objekt åt gången krävs en areaeffekt.

**Antumbra**\
Skototropi: 1+, Räckvidd: Avstånd, Varaktighet: Provisorisk\*

Skapar en slags fysiskt mörker, även kallad tenumbrit, av skuggor. Antumbran tar formen av redan
existerande skuggor (antumbra kan inte skapas där det inte redan finns skuggor). Det fysiska mörkret
har ingen egentligen massa, men består av en slags antienergi som skingrar ljus och bromsar rörelse.
För att tränga igenom mörkret måste man lyckas med ett slag på Ob2T6 mot STY. Varje filament utöver
det första i effekten förhöjer svårigheten med ytterligare Ob1t6. Antumbra bör kombineras med
Areaeffekt eller Räckvidd: Aura för att vara användbar, men även effekter som Skuggprojektion kan ge
intressanta interaktioner med antumbran. Direkt solljus upplöser omedelbart all antumbra.

**Avskilja skugga**\
Skototropi: 3, Räckvidd: Personlig, Varaktighet: Temporär

Effekten kopplar loss magikerns skugga, som blir kvar på platsen där effekten vävdes, låst i den
pose magikern hade i vävningsögonblicket. Skuggan i sig är kusligt orörlig om effekten inte
kombineras med andra effekter, frånsett så till vida att den subtilt drar sig undan direkta
ljuskällor. Magikern själv saknar skugga under varaktigheten. Effekten kan bland mycket annat
användas för att lämna meddelanden i form av gester och dylikt, och kan te sig extremt besvärande
för utomstående betraktare.

**Dölja ljuskälla**\
Skototropi: 1+, Räckvidd: Avstånd, Varaktighet: Temporär

Effekten 'döljer' ljuskällor inom en radie motsvarande effektens räckvidd såtillvida att de blir
omöjliga att förnimma med attributet SYN för alla som befinner sig utanför; de sprider inget ljus
bortom effektens radie. Om ljuskällorna är magiska måste effektens magnitud överstiga deras, och
högre magnitud krävs också för att dölja exceptionellt stora, starka eller talrika ljuskällor.

**Hemsökelse**\
Skototropi: 1+, Räckvidd: Beröring, Varaktighet: Temporär

Målet för effekten kommer under varaktigheten att attrahera spöklika skototropiska fenomen. Detta
tar sig uttryck i att personen kan uppfatta rörelser och skuggiga gestalter i mörka utrymmen runt
omkring sig. Detta är inte illusioner, så andra individer kan också ana dem, vilket kan ha negativa
effekter på den drabbades sociala liv. Effekten kan för somliga vara oerhört skrämmande, och även de
mest hårdhudade finner sig åtminstone en smula distraherade. Rent konkret drabbar effekten en
specifik person, vars alla handlingar som kräver någon högre grad av koncentration eller perception
ökar med +Ob1T6 i svårighet för varje filament som effekten vävs med. På högre magnituder är
skuggfenomenen anmärkningsvärt påtagliga och dramatiska, och kan tillochmed dränka ljuskällor i
korta stunder.

**Kontrollera mörkerentitet**\
Skototropi: 1+, Räckvidd: Avstånd, Varaktighet: Temporär

Effekten låter magikern kontrollera en [Umbral], [Ond skugga][Onda skuggor] eller annan skototropisk
varelse inom räckvidden, men effektens magnitud måste som minst motsvara entitetens rang.
[Erebotropiska] väsen kan kontrolleras med denna effekt, om deras rang inte är högre än halva
magnituden.

**Mörkerharmoni**\
Skototropi: 1+, Räckvidd: Beröring, Varaktighet: Temporär

Denna exotiska effekt används för att skapa en förbindelse med en okänd källa till primordialt
mörker; Mundanas magiker är oense om den ligger i Underjorden eller någonstans bortom stjärnorna.
Effekten i sig gör föga mer än att skapa en absurt obehaglig stämning, men är nödvändig för att
animera en form av vandöd kallad 'Skugga', vars essens måste åkallas med lika många magnituder
Mörkerharmoni som den vandödes rang. Man kan också kombinera Mörkerharmoni med 'Gestalta' för att
skapa [Umbraler][Umbral], eller med 'Nedkalla' om man när en desperat lust att avsluta sitt jordiska
liv.

**Nattfjät**\
Skototropi: 1+, Räckvidd: Personlig, Varaktighet: Temporär\*

*\*Effekten kan inte göras permanent*

Alla slag mot Smyga och Gömma (Sig själv) blir Ob1T6 lättare under varaktigheten. Varje ytterligare
filament minskar svårigheten med ytterligare en tärning.

**Nattsudd**\
Skototropi: 3, Räckvidd: Personlig, Varaktighet: Provisorisk\*

*\*Effekten kan inte göras permanent*

Utmattningsökning på grund av sömnbrist halveras så länge magikern befinner sig på relativt mörka
platser.

**Skotonsköld**\
Skototropi: 1+, Räckvidd: Personlig, Varaktighet: Temporär\*

*\*Effekten kan inte göras permanent*

Effekten skyddar magikern mot attacker involverande Fototropi, Heliotropi, Astrotropi och
Termotropi, samt alla former av eld och vapen välsignade av gudar med koppling till ljus eller
solen. Skador från dessa minskar med Ob1T6 per magnitud som effekten vävs med.

**Skototropisk animering**\
Skototropi: 1+, Räckvidd: Beröring, Varaktighet: Temporär

Effekten skapar en [Ond Skugga] genom kombination antingen med 'Avskilja skugga' eller
'Mörkerharmoni', men måste ha en varaktighet som motsvarar den effekt den kombineras med.

**Skuggprojektion**\
Skototropi: 1+, Räckvidd: Avstånd, Varaktighet: Temporär\*

*\*Effekten kan inte göras permanent*

Magikern kan projicera sin skugga på en belyst yta inom räckvidden. Hon behöver antingen kunna
förnimma denna yta eller ha gjort så tidigare vid något tillfälle. Skuggan kommer i alla avseenden
bete sig precis som magikerns skugga skulle ha gjort normalt, och kan således användas för att
förmedla budskap i form av gester, skådespel och teckenspråk, med mycket mera. För varje extra
filament som används kan skuggan från ytterligare en individ i magikerns omedelbara närhet
inkluderas i projektionen.

**Skuggportal**\
Skototropi: 2, Räckvidd: Avstånd, Varaktighet: Provisorisk

Effekten fungerar i stort som effekten 'Portal', men med den fördelen att portalen är väldigt svår
för utomstående att upptäcka - vilket mörkt hörn som helst är tjänligt som en Skuggportal. Lyses
hörnet upp blir skuggportalen tillfälligt otjänlig, men fungerar så fort det blir mörkt igen.
Skuggportalen behöver kombineras med en areaeffekt för att man ska kunna passera igenom den, men man
måste inte, som med ordinära portaler, identifiera dess sanna namn - istället behövs den
astrotropiska effekten 'Orientering' för att se till att man kommer ut på portalens andra sida.
Trots att förflyttningen för magikerns egen del upplevs som nära nog instantan tycks det nämnligen
som att det finns något mellan skuggportalerna, som 'Orientering' skapar en instinktiv förmåga att
hitta ut ur. Magiker som vet vad de gör ser av någon anledning ofta till att omgärda sina
skuggportaler med pentagram av hög magnitud.

**Skuggväv**\
Skototropi: 1+, Räckvidd: Personlig, Varaktighet: Temporär\* *\*Effekten kan inte göras permanent*

Påverkar besjälade varelser. Målet för besvärjelsen omvärvs av sjok av ett flimrande, flackande
mörker som orsakar märkliga skador på det som träffas av den. Den påverkade får förmågan att använda
skuggväven som improviserat närstridsvapen under förmågan Slagsmål. Grundskada för kross höjs med +2
per magnitud i besvärjelsen (och får penetrationsvärde M2 om detta används), och skador orsakade av
Skuggväv tar dubbelt så lång tid att läka som vanliga skador. Det finns möjlighet att specialisera
slagsmål mot skuggväv och även att inkorpera den i en stridskonst under momentet skuggväv.

**Skymningshamn**\
Skototropi: 3, Räckvidd: Personlig, Varaktighet: Temporär\*

\*''Effekten kan inte göras permanent''

Effekten är magiteoretiskt mycket snarlik Mörkerharmoni, med den markanta skillnaden att den bara
påverkar användaren. Målet för effekten blir en fyrbåk för [umbraler][Umbral], dess själ länkas med
ett mystiskt band samman med det skototropiska planet och dess kropp genomsyras av nattsvart energi.
Målet för effekten ser omänskligt och främmande ut, med pulserande linjer av mörk kraft som rör sig
under huden. Hon får Ob1T6 lättare på alla slag för att hota eller skrämma, effekten av alla Dölja-
och Nattfjät-effekter på henne ökas med en magnitud och hon kan alstra skototropi ur sin egen själ
som en slags kroppslig alstring utan negativa effekter. För varje filament som alstras på detta sätt
får dock användaren ett kryss långtidsutmattning, skulle hon någonsin misslyckas med ett chockslag
samtidigt hon har fler än hälften av sina utmattningskryss orsakade av Skymningshamn kommer hon
permanent ha smält samman med det skototropiska fältet och förvandlas till en [nocturn].

**Tussmörker**\
Skototropi: 2, Räckvidd: Avstånd, Varaktighet: Temporär\*

*\*Effekten kan inte göras permanent*

Effekten skapar lokalt skymningsdunkel inom räckvidden, som magikern måste befinna sig i mitten av.
Utöver att det ser ganska spektakulärt ut är den enda konkreta effekten att Skugglandsportar blir en
magnitud lättare att skapa. Svårigheten kan aldrig bli lägre än Mycket Lätt (Ob1T6).

**Utsläcka**\
Skototropi: 1+, Räckvidd: Avstånd, Varaktighet: Temporär

Effekten utplånar ljuskällor; för ett filament kan en mindre ljusstake eller en fackla släckas, med
två filament en kandelaber eller ljuskrona, med tre en rejäl eldstad, etc. Vill man släcka mer än
ett objekt åt gången måste en areaeffekt användas, och magiska ljuskällor slocknar bara om effektens
magnitud överstiger deras. Alla slocknade ljuskällor tänds åter så fort effekten upphör att verka,
vilket innebär att ett antänt objekt som skenbart slutat brinna plötsligt flammar upp igen.

Semotropi
---------

**Akasha**\
Semotropi: 10, Räckvidd: Personlig, Varaktighet: Temporär\*

*\*Effekten kan inte göras permanent*

Effekten sätter magikern i kontakt med en mytisk och gigantisk kunskapssamling som sägs existera
dold i världsalltet, eller gömd i dimmorna bortom. Under varaktigheten minskar svårigheten för alla
slag mot Bildning samt alla Kunskapsfärdigheter och Mystiska färdighet med Ob2T6. Svårigheten kan
aldrig bli lägre än mycket lätt (Ob1T6).

**Diktum**\
Semotropi: 1+, Räckvidd: Beröring, Varaktighet: Permanent

Effekten får ett specifikt påstående, i tal eller text, att låta extremt trovärdigt för offret -
antingen en i vävningsögonblicket utvald person, eller den första som läser texten. Om personen inte
klarar ett mycket lätt (Ob1T6) slag mot PSY kommer han tro mer eller mindre blint på påståendet,
åtminstone tills veckor av argumentation och bevisföring ägnats åt att övertyga honom om dess
eventuella falskhet. För varje extra magnitud kan man antingen öka svårigheten för detta PSY-slag,
eller inkludera ytterligare en person som kan påverkas, åhörare såväl som läsare. Om effekten läggs
på en text gäller räckvidd: beröring som att offret måste vidröra pappret texten är skriven på.

**Glossolalia**\
Semotropi: 3, Räckvidd: Beröring, Varaktighet: Temporär

Offret blir fullkomligt inkapabelt att kommunicera via tal under varaktigheten. Alla försök att
vokalisera betydelsebärande ljud kommer bara att resultera i yttrandet av slumpmässiga fonem som
vagt påminner om språk.

**Hyperuranion**\
Semotropi: 1+, Räckvidd: Beröring, Varaktighet: Momentan\*

*\*Effekten kan inte göras temporär, provisorisk eller permanent*

Effekten skapar kontakt med den yttersta sfären, en bortomvärdslig metaexistens befolkad av perfekta
arketyper. Effekten måste kombineras med exempelvis 'Gestalta' eller 'Gestalta föremål' för att ha
någon observerbar effekt.

**Immersion**\
Semotropi: 1+, Räckvidd: Beröring, Varaktighet: Provisorisk

Effekten gör en text oerhört fängslande för läsaren, som måste klara ett slag mot VIL för att
överhuvudtaget kunna slita sig från den sedan hon väl börjat läsa. Svårigheten för detta slag är
Ob1T6 per magnitud. Om läsaren blir väldigt kraftigt distraherad (tar skada, blir kraftigt omruskad)
minskar svårigheten för detta slag med Ob2T6. Hon får göra ett nytt slag för att slita sig varje
timme. Ett villkor för att effekten ska fungera är givetvis att läsaren kan både språket och
skriftspråket texten är författad på.

**Innebörd**\
Semotropi: 1+, Räckvidd: Beröring, Varaktighet: Temporär\*

*\*Effekten kan inte göras permanent*

Effekten används ihop med 'Gestalta' eller 'Nedkalla' för att frambringa surrealistiska
förkroppsliganden av semotropi, tex [Logos] och [Skriftställare].

**Komprimera**\
Semotropi: 5, Räckvidd: Beröring, Varaktighet: Permanent

Effekten gör en bok mystiskt kapabel att innehålla dubbelt så mycket information som dess format
normalt hade tillåtit. Detta innebär inte nödvändigtvis att tecknen måste göras mindre eller pappret
tunnare; orden får bara på något vis plats ändå.

**Kraftord**\
Semotropi: 1+, Räckvidd: Beröring, Varaktighet: Momentan\*

\* *Effekten kan inte göras temporär*

Magikern uttalar ett ord på Lingua Ignota (se nedan) och fokuserar på ett mål, som måste lyckas med
ett slag mot VIL med lika många tärningar som antalet filament i effekten för att inte omedelbart
försöka lyda befallningen. Vilket kraftordet är och vad det innehåller måste bestämmas när
besvärjelsen formaliseras, och tas fram med effekten Claves Angelicae.

**Claves Angelicae**\
Semotropi: 6, Räckvidd: Beröring, Varaktighet: Permanent

Lingua Ignota är skapelsens språk och binder samman Mundana genom lagar och symboler. Claves
Angelicae är de eviga symboler som Lingua Ignota skrivs med. Effekten Claves Angelicae översätter
ett koncept (som innefattar mycket djupare mening, med kontext, än något som går att uttrycka med
vanligt språk) som magikern fokuserar på till Claves Angelicae.

**Kunskap**\
Semotropi: 1+, Räckvidd: Personlig, Varaktighet: Temporär

*\*Effekten kan inte göras permanent*

Effekten förbättrar magikerns minne och öppnar upp möjligheter till mystiska insikter. Under
varaktigheten minskar svårigheten för alla slag mot Bildning med Ob1T6 per magnitud. Svårigheten kan
aldrig bli lägre än mycket lätt (Ob1T6).

**Lingvistik**\
Semotropi: 1+, Räckvidd: Beröring, Varaktighet: Temporär\*

*\*Effekten kan inte göras permanent*

Effekten gör ett specifikt språk lättare att förstå under varaktigheten. För varje magnitud effekten
vävs med får den som påverkats av effekten en nivå (Ob1T6) lättare på alla slag för att förstå ett
språk. Svårigheten kan aldrig bli lägre än mycket lätt (Ob1T6). Extra magnituder kan även användas
för att låta effekten påverka förståelsen av flera olika språk. [Lingua Ignota] påverkas av någon
anledning inte av denna effekt, ej heller hypotetiska språk som härstammar från bortom Mundanas
psykosfär, såsom [Urmörkrets] tungomål.

**Lönnskrift**\
Semotropi: 1+, Räckvidd: Beröring, Varaktighet: Temporär

Effekten suddar tillfälligt ut skrift och/eller bild inom räckvidden. Om effekten vävs med en
magnitud kan skriften vara en mening lång, detta dubblas sedan för varje extra magnitud, så en femte
magnitudens Lönnskrift kan vara 16 meningar. För bilder gäller på samma vis att de kan vara 1
kvadratdecimeter stora med en magnitud, fyra kvadratdecimeter med 3 magnituder, etc. Skriften
uppenbarar sig åter på sin ursprungliga plats varje gång ett på förhand bestämt villkor uppfylls;
detta är i regel att ett på förhand bestämt kraftord uttalas eller att en symbol ritas med fingret
där texten förr fanns. Vill man ha mer spektakulära villkor, till exempel att texten bara syns i
månsken, krävs att man väver in (eller transformerar till) relevant aspekt av lika många magnituder
som lönnskriften består av. När effektens varaktighet löper ut fungerar lönnskriften som en vanlig
skrift igen.

**Notarikon**\
Semotropi: 1+, Räckvidd: Beröring, Varaktighet: Provisorisk\*

*\*Effekten kan inte göras permanent*

Effekten gör under varaktigheten en varelses eller ett objekts sanna namn 3 magnituder högre, vilket
bland annat gör det svårare att upptäcka med effekten 'Sant namn'. Effektens magnitud måste motsvara
målets rang.

**Semantik**\
Semotropi: 1+, Räckvidd: Beröring, Varaktighet: Temporär\*

*\*Effekten kan inte göras permanent*

Effekten gör ett specifikt skriftspråk lättare att förstå under varaktigheten. För varje magnitud
effekten vävs med får den som påverkats av effekten en nivå (Ob1T6) lättare på alla slag för att
förstå ett skriftsystem. Svårigheten kan aldrig bli lägre än mycket lätt (Ob1T6). Extra magnituder
kan även användas för att låta effekten påverka förståelsen av flera olika skriftspråk. [Drakrunor],
[Claves Angelicae] och [Te'chana] påverkas av någon anledning inte av denna effekt, ej heller
hypotetiska skriftspråk som härstammar från bortom Mundanas psykosfär.

**Sigill**\
Semotropi: 1+, Räckvidd: Beröring, Varaktighet: Permanent

Effekten laddar en försegling, till exempel ett lås eller ett sigill, så att all text- och
bildinformation det döljer förstörs om någon annan än magikern bryter förseglingen. Effekten kan
också undanta andra individer om den kombineras med "Identifiera"; båda effekterna måste då ha
magnitud motsvarande rangen på det sanna namn som identifieras. Ett kuvert förtrollat med denna
effekt kan då, till exempel, endast öppnas av magikern och en annan person (vars sanna namn
identifierats) utan att texten i brevet suddas ut.

**Själsskrift**\
Semotropi: 1+, Räckvidd: Beröring, Varaktighet: Temporär

Effekten ger ett föremål förmåga att lagra en själ, som binds vid föremålet via kraftord som
skrivits, graverats eller ristats in. Det enda kravet är att effekten är av samma magnitud som
själens rang. Förstörs föremålet så släpps själen fri, därför utförs effekten ofta på metallbitar
eller krukskärvor, men även papper, pergament, glas, trä etc går utmärkt. Den lagrade själen kan
inte användas som en fetisch eller generator, då den inte kan lämna föremålet den är en bunden till,
men kan hindras från att komma vilse eller gå under på andeplanet, och kan med ikonotropisk magi
användas för att ge elementarvarelser en själ. \[Idé: Telephalsion\]

**Synaesthesia**\
Semotropi: 4, Räckvidd: Beröring, Varaktighet: Provisorisk

Effekten gör att magikern uppfattar texter som bilder och vice versa. Detta gör att alla skriftspråk
hon behärskar till FV 10+ blir Ob1t6 svårare att läsa under räckvidden, men skriftspråk hon har
under FV 10 i blir istället Ob1T6 lättare. En mindre känd, men lika bisarr, bieffekt är att musik
uppfattas som färger; alla musikaliska färdigheter blir Ob1T6 lättare och är Lättlärda under
varaktigheten.

**Undermening**\
Semotropi: 1+, Räckvidd: Beröring, Varaktighet: Provisorisk

Effekten förser en redan färdigskriven text med dold information via magiska koder i texten. Den
dolda informationen kan bestå av en sidas text per magnitud som effekten vävs med, men kan vara
utspridd hur som helst över det totala sidantalet i den faktiska texten. För att kunna läsa den
dolda texten, om man inte själv är den som vävde besvärjelsen, måste man klara ett svårt (Ob4T6)
slag mot PSY, och slag för språk- och skriftfärdigheter som vanligt. Att upptäcka koden om man inte
alls känner till att den finns där kräver ett mycket svårt (Ob5T6) slag mot relevant
skriftfärdighet.

[Syndesotropi]
--------------

**Bannlysa föremål**\
Syndesotropi: 9, Räckvidd: Beröring, Varaktighet: Permanent

Skickar iväg ett länkat föremål till ett hypotetiskt limbo. Därefter är det fullständigt omöjligt
att på något sätt kontakta föremålet om man inte är länkad till det och använder Åkalla föremål. Är
målet för effekten länkat till magikern sänks filamentförbrukningen med sex.

**Eidetik**\
Syndesotropi: 4, Räckvidd: Personlig, Varaktighet: Momentan\*

*\*Effekten kan inte göras temporär, provisorisk eller permanent*

Genom att fokusera på ett tillfälle eller händelseförlopp i det förgångna får magikern hjälp av
syndesotropins sammanlänkande krafter att koppla samman olika, separata händelser och komma ihåg
detaljer som annars inte befunnits på ett medvetet plan, genom alla tings samband får magiker ibland
också tillgång till bilder eller upplevelser de inte personligen upplevt. Resultatet av ett
färdigställande av effekten blir en ström av osorterade sinnesintryck som är tämligen svåra att göra
god användning av. För att tolka intrycken behöver magikern lyckas med ett PSY-slag på Ob4T6. Lyckas
slaget får magikern fördjupad insikt i det tillfälle hon fokuserat på; misslyckas det kan effekten
aldrig utröna något mer om just detta tillfälle.

**Genväg**\
Syndesotropi: 1, Räckvidd: Personlig, Varaktighet: Provisorisk

Effekten gör det möjligt för magikern att under varaktigheten halvera den tid det tar för henne
personligen att förflytta sig mellan två punkter. Detta har ingen relation till hur snabbt magikern
fysiskt försöker ta sig fram, så åker hon vagn går det dubbelt så fort som normalt, krälar hon fram
i snigelfart går även detta dubbelt så fort jämfört med den tid det normalt hade tagit. För andra
kommer det hela att se ut som att magikern rör sig i normal hastighet; det är avståndet mellan
platserna som kondenserats ihop, vilket bara magikern själv upplever. De två platserna måste var för
sig få effekten lagd på sig, vilket även kräver att de identifieras med sina sanna namn. Platsers
sanna namn är normalt av första rangen, men detta varierar stort beroende på platsens kosmologiska
vikt; [Västerns torn] är till exempel av tionde rangen, [Draktemplet] i Tokon av sjunde. Observera
att denna effekt inte har någon som helst begränsning i avstånd, så vill magikern halvera restiden
till Mûhad är det inga problem, utöver att hon sannolikt först måste åka dit och tillbaka i normal
hastighet för att applicera effekten.

**Spektralemvirens**\
Syndesotropi: X, Räckvidd: Personlig, Varaktighet: Temporär\*

*\*Effekten kan inte göras permanent*

Påverkar besjälade varelser. Målet för effekten besitter nu attributet magiförnimmelse (MAG) till
ett värde av ObXT6 (slå varje gång effekten används). Världen ter sig för målet som ett oerhört
komplext, strålande nätverk av trådar och kraftflöden.

**Länka föremål**\
Syndesotropi: 7, Räckvidd: Beröring, Varaktighet: Permanent

Länkar ett föremål, som inte kan vara större än magikern själv, till magikern. Används vanligen
tillsammans med Åkalla föremål och Bannlysa föremål.

**Lokalisera Portal**\
Syndesotropi: 1+, Räckvidd: Beröring, Varaktighet: Momentan\*

*\*Effekten kan inte göras temporär, provisorisk eller permanent*

Effekten lokaliserar utgångsportalen till en portal i magikerns omedelbara närhet. Magikern får ett
gott humm om utgångsportalens placering i tid och rum, oavsett avstånd, så länge effektens magnitud
överstiger portalens. Mer specifik information förmedlas dock ej.

**Kapa Portal**\
Syndesotropi: 4, Räckvidd: Avstånd, Varaktighet: Momentan\*

*\*Effekten kan inte göras temporär, provisorisk eller permanent*

Användaren måste befinna sig i närheten av portalen hon vill kapa. Den kapade portalen länkas om
till valfri portal vilkens sanna namn är känt för användaren. Ligger den nya målportalen bortom
räckvidden för den kapade portalens ursprungliga målportal måste skillnaden kompenseras genom att
avståndet på Kapa Portal förlängs så Kapa Portals räckvidd är lika med eller överskrider skillnaden.

**Läsa resonans**

Syndesotropi: 3, Räckvidd: Beröring, Varaktighet: Momentan

Tillåter användaren att, genom ett slag mot Magiförnimmelse, få viss information om ett föremål; vem
som hållit i det nyligen, om det använts för något särskilt syfte, var det varit tidigare och så
vidare.

**Instrumentalitet**\
Syndesotropi: 40, Räckvidd: Personlig, Varaktighet: Momentan\*

*\*Effekten kan inte göras temporär, provisorisk eller permanent*

Utraderar alla teo-, daimo- och psykotropiska barriärfält som innesluter själar inom magikerns
psykosfär, det vill säga det system av världar där magikern befinner sig. Konsekvensen blir att allt
medvetet liv smälter ihop till en enda supersjäl med ett förenat medvetande. Värdena för det nya
medvetandet blir medelvärdet av PSY, VIL, AND, MAG och relevanta färdigheter hos alla individer som
smälts samman, multiplicerat med 1 för varje 100 miljoner själar som påverkats. Rangen beräknas på
vanligt sätt, men tiodubblas. Specifika individer kan stå emot instrumentaliteten genom att lyckas
med ett slag mot VIL med Ob6T6, om de för tillfället befinner sig i ett sammanhang som hade skyddat
dem, till exempel i en <s>mecha</s> fickdimension såsom en erebotropisk Oubliette.

**Räckvidd: Aura**

Syndesotropi: X, Räckvidd: Aura\*, Varaktighet: Permanent

*\*Alla andra effekter med räckvidd Avstånd i magin får räckvidd Aura*

Förändrar räckvidden på Temporära och Provisoriska effekter med räckvidd Avstånd till räckvidd Aura.
Effekter med räckvidden Aura påverkar alla giltiga mål i en radie på 10 meter med magikern i
centrum, inklusive magikern. Så fort något förflyttar sig utanför radien runt magikern upphör de att
påverkas. Effekten har samma magnitud som effekten som modifieras.

**Räckvidd: Sympatetia**

Syndesotropi: 3, Räckvidd: Sympatetia\*, Varaktighet: Permanent

*\*Alla andra effekter med räckvidd Beröring i magin får räckvidd Sympatetia*

Förändrar besvärjelsens räckvidd från Beröring till Sympatetia. För att kunna kasta besvärjelsen
måste magikern därefter ha tillgång till en sympatetia länkad med offret, men så länge han eller hon
har det är besvärjelsens räckvidd obegränsad och användaren behöver inte se offret. Effekten har
samma magnitud som effekten som påverkas.

**Portalförnimmelse**\
Syndesotropi: 3, Räckvidd: Avstånd, Varaktighet: Momentan\*

*\*Effekten kan inte göras temporär, provisorisk eller permanent*

Effekten pekar ut närmaste förekomst av alla former av magiska portaler inom räckvidden, även
permanenta sådana. Detta inkluderar effekterna Portal, Skuggportal, Skugglandsportal, med mera.
Effekten gör också att magikern kan förnimma portalens magiska aura, och således identifiera dess
aspekt.

**Sinneslänk**\
Syndesotropi: 3, Räckvidd: Beröring, Varaktighet: Temporär

Användaren kopplar samman sina perceptioner med målet för besvärjelsen, både användaren och målet
för därefter full tillgång till varandras sinnesintryck, oavsett avståndet dem emellan. Är man inte
van vid effekten kan mängden av nya sinnestryck vara förvirrande och svårförståeliga.
Svårighetsökningar på grund av smärta hos den ena individen drabbar också den andra, men halveras.

**Själsband**\
Syndesotropi: 4, Räckvidd: Beröring, Varaktighet: Temporär

Effekten låter magikern upprätta ett själsband med en individ effekten vävs på. Detta innebär att
magikern alltid har en ungefärlig aning om var individen befinner sig. Ju närmare magikern, desto
mer precis är känslan - befinner de sig i samma byggnad vet magikern precis var den andre är, är de
i samma stad kan magikern precisera stadsdelen, är de i samma geografiska region kan magikern
precisera landsändan, är de kontinenter ifrån varandra vet magikern bara ungefär var i världen den
andre befinner sig. Effekten ger också en sporadisk överföring av starka känslor och förnimmelser, i
synnerhet ytterligheter som hat, kärlek, smärta och extas, men den är svagare och mer erratisk än
den som fås av effekten "Sinneslänk". Om målet för besvärjelsen har högre qadosh än magikern kommer
hela effektens verkan att bli den motsatta - målet kan lokalisera magikern, istället för tvärtom.
Detta gäller även om qadosh höjs och sänks under effektens varaktighet, varvid verkan kan komma att
pendla fram och tillbaka. Själsband som upprätthålls under lång tid tenderar att påverka de
inblandade parternas karaktärsdrag, något som hanteras bäst från fall till fall.

**Skapa Sympatetia**\
Syndesotropi: 1+, Räckvidd: Beröring, Varaktighet: Permanent

Genom att besvärja ett föremål som tidigare varit en del av offret (hårtuss, nagel, kroppsdel)
länkas föremålet permanent ihop med offret. Effektens magnitud måste motsvara offrets själs rang.

**Åkalla föremål**\
Syndesotropi: 3, Räckvidd: Beröring, Varaktighet: Momentan

Hämtar ett valfritt länkat föremål, det materialiserar sig ögonblickligen bredvid magikern, eller,
om magikern så önskar, någonstans på magikerns person.

Teotropi
--------

**Amuletum**\
Teotropi: 1+, Räckvidd: Personlig, Varaktighet: Permanent

Påverkar olika specifikt definierade material, vilken som är avgörs av vilken teotropisk entitet som
kanaliserat filamenten. Målet för effekten antar formen av sin guds associerade amulett. En besjälad
varelse som har amuletten på sin person påverkas av dess egenskaper så länge den har positiv quadosh
specialiserad mot rätt gud. Amuletten betraktas även som oförstörbar.

Exempel på gudar och deras effekter:\
Arachna: Material, bärnsten. Effekt, +2 FÖR.\
Aurias och Pelias: Material, heliodor. Effekt, +2 Diplomati, Förföra, Övertala\
Azradeus: Material, ben. Effekt, -3 Heder, +1 alla grundskador.\
Bardis: Material, gagat. Effekt, en nivå (Ob1T6) lättare i andestrid.\
Cirza: Material, guld. Effekt, +1 PER\
Daak: Material, diamant. Effekt, +1 VIL.\
Dibuk: Material, onyx. Effekt, +2 Chockvärde\
Gorzarzyna: Material, obsidian. Effekt +1 kolumn Utmattning\
Kaa: Material, smaragd. Effekt, skador av bett förgiftar målet om de drar blod.\
Kuberon: Material, kryolit. Effekt: +1 TÅL\
Navare: Material, pärla. Effekt, +2 Ledarskap, Sjömanskap och Navigation\
Makhtah: Material, tenn. Effekt, +1 STY\
Martari: Material, järn. Effekt, +2 Stridsvana\
Mhîm: Material, lapis lazuli. Effekt, +1 PSY\
Vontar: Material, somdia. Effekt, Alla hantverksfärdigheter Lättlärda\
Xinu: Material, malakit. Effekt, +1 kolumn Blodförlust

**Destillera**\
Teotropi: 1+, Räckvidd: Obegränsad, Varaktighet: Momentan\*

*\*Effekten kan inte göras temporär, provisorisk eller permanent*

Effekten påverkar ett koncept (detta kan vara fysikaliska egenskaper som värme, färg eller hårdhet,
känslomässiga egenskaper som humor eller kärlek, psykiska egenskaper intelligens eller hörsel) som
finns närvarande i ett objekt. Målet för effekten skiljs helt ut ur sitt objekt och blir en egen
existens. Målet förlorar helt egenskapen.

**Fördöma**\
Teotropi: 1+, Räckvidd: Obegränsad, Varaktighet: Momentan\*

*\*Effekten kan inte göras temporär, provisorisk eller permanent*

Effekten påverkar en individ som står direkt under kastaren i andeplanets hierarki, oavsett var
denne befinner sig. 'Fördöma' kan inte överhuvudtaget påverka någon som inte har en dylik koppling
till kastaren, men räknas alltid som att den kastats med ett sympatetiskt band motsv. ett sant namn.
Om offret för effekten har positiv qadosh förlorar hon 1 poäng qadosh per magnitud. Har hon negativ
qadosh är effekten verkningslös.

**Forcera Förening**\
Teotropi: 7, Räckvidd: Beröring, Varaktighet: Permanent

Tvingar en själ att förenas med ett objekt eller en avgränsad plats som själar vanligtvis inte kan
gå upp i, till exempel mindre föremål, hus eller träd.

**Geis**\
Teotropi: 1+, Räckvidd: Beröring, Varaktighet: Provisorisk

Geis är en kraftfull effekt som tillfälligt placerar den drabbade under magikern på andeplanets
hierarki, och skapar en bindande order att utföra någon specifik handling eller tjänst eller avstå
från densamma. Handlingens/tjänstens natur definieras av magikern, och kan vara hur komplex som
helst, men måste kunna förklaras med en mening och på ett språk offret för effekten förstår. Offret
måste efter bästa förmåga utföra kommandot som givits, ända tills dess att effektens varaktighet
klingar av (om någonsin). Om tjänsten som ska utföras är vag, komplex eller långvarig finns ofta
möjlighet att på olika vis försöka kringgå ordern eller förhala att uppfylla den, eller uppfylla den
på ett annat sätt än magikern avsåg, men till syvende och sist måste den uppfyllas exakt enligt de
instruktioner som givits. Direkta order som kan utföras omedelbart och på kort tid, typ 'kasta dig
utför stupet', 'lyft hennes kjol', 'hugg ned trädet', kan tillfälligt stås emot genom slag mot VIL
med normal svårighet (Ob3T6). För varje dag som går utan att den drabbade försöker uppfylla sitt
Geis tillfogas effektens magnitud antal tärningar trauma och smärta i skada. Detta gäller även om
offret är oförmögen att eftersträva att uppfylla villkoren, tex genom att vara medvetslös, skadad
eller fängslad.

Effektens rang måste motsvara offrets, med ytterligare magnituder kan man antingen öka skadan som
tillfogas när effekten trotsas med en tärning trauma och smärta per magnitud, försvåra VIL-slagen
för att tillfälligt stå emot direkta order, eller lägga in ytterligare separata order eller extra
meningar av samma order. När alla order som givits är uppfyllda eller gjorts omöjliga att uppfylla
(tex om man fått i order att döda någon som redan dött) bryts effekten automatiskt. Åtminstone en av
de order som ges måste alltid involvera ett mål som kan uppfyllas så att effekten kan ta slut,
ytterligare order kan vara mer vaga till exempel 'berätta inte för någon att jag har lagt ett Geis
på dig'.

**Hegemoni**\
Teotropi: 2+, Räckvidd: Avstånd, Varaktighet: Permanent

Effekten kopplar en varelses Silvertråd till magikerns, så att varelsen hamnar under magikern på
andeplanets hierarki och har potential att ge Qadosh till denne. Effektens magnitud måste minst
motsvara rangen hos den individ som ska påverkas.

**Ignorera Naturlag**\
Teotropi: 3, Räckvidd: Personlig, Varaktighet: Temporär

Det som påverkas av effekten ignorerar en valfri naturlag under varaktigheten. Effekten kan också
vävas ihop med andra effekter, för minst sagt bisarra resultat. Det verkar finnas några lagar som
inte kan påverkas av ens denna effekt, men det är lite oklart exakt vilka de är.

**Inkarnation**\
Teotropi 1+, Räckvidd: Beröring, Varaktighet: Momentan\*

*\*Effekten kan inte göras temporär, provisorisk eller permanent*.

Effekten avdelar en portion av gudens själ, som sedan inympas i en fysiskt manifesterad individ inom
räckvidden, oftast antingen guden själv eller en lämplig tjänare (förslagsvis en ängel eller demon,
men även tex en överstepräst går bra). Den påverkade individen kan antingen själv föda det nya
barnet, eller befrukta en för ändamålet lämplig varelse, som i sinom tid kommer sätta inkarnaten
till världen (oftast genom jungfrufödsel). Inkarnaten är för de flesta syften en normal mundan
varelse och växer upp, åldras och dör i normal takt, men dess medvetande är kopplat till gudomens
huvudsjäl och de delar sporadiska tankar, känslor och förnimmelser, liksom ett enat syfte.
Inkarnatens attribut genereras enligt reglerna för avkommas attribut, med den gud som vävde effekten
som den ena föräldern och varelsen som födde inkarnaten som den andra (om guden var båda två är
attributen sannolikt ändå olika eftersom guden var tvungen att manifestera sig för att föda
inkarnaten). Inkarnatens själ är teotropisk, av rang motsvarande den rang den skulle haft sett till
sina attribut som levande varelse på jorden, +2 om båda dess 'föräldrar' är teotropiska varelser, +3
om den som vävde effekten är en [Högre gud]. Om inkarnaten ska ha andra egenskaper än denna effekt
medför måste ytterligare effekter till.

En gud får -1 i Rang för varje aktiv inkarnat den har i världen, men får tillbaka förlorad rang när
inkarnaten dör (såvitt dess själ inte utplånas eller fängslad, och därigenom förhindras att
återförenas med huvudmedvetandet).

**Kosmogoni**\
Teotropi: 50, Räckvidd: Beröring, Varaktighet: Momentan

Skapar en världsjäl. Ett potential för ett nytt universums existens.

**Omintetgöra**\
Teotropi: 1+, Räckvidd: Avstånd, Varaktighet: Momentan\*

*\*Effekten kan inte göras temporär, provisorisk eller permanent*

Effekten utplånar objekt, ungefär tio kilo per magnitud. Ska någon form av magisk artefakt
omintetgöras måste effektens magnitud motsvara artefaktens. Levande varelser som påverkas får helt
sonika Ob2T6 trauma per magnitud som effekten vävs med; kläder och liknande förstörs helt eller
delvis.

**Primum movens**\
Teotropi: 1+, Räckvidd: Beröring, Varaktighet: Momentan\*

*\*Effekten kan inte göras temporär, provisorisk eller permanent*

Effekten skapar energi ("rörelse") ur ingenting. För att få några observerbara effekter behöver
effekten kombineras med någon av harmonieffekterna. Eventuellt kan effekten kombineras på andra sätt
för att uppnå oanade resultat. Varje filament som används i effekten skapar en magnitud rörelse.

**Ubiquitos**\
Teotropi: 1+, Räckvidd: Personlig, Varaktighet: Temporär

Manifesterar en osynlig andevarelse som för alla syften och ändamål är samma varelse och samma själ
som användaren, och delar alla tankar, upplevelser och känslor. Varelsen har samma färdigheter,
mentala attribut och samma sinnesattribut som användaren.

**Utradera**\
Teotropi: 1+, Räckvidd: Avstånd, Varaktighet: Momentan\*

*\*Effekten kan inte göras temporär, provisorisk eller permanent*

Effekten raderar ut en besjälad varelse ur existensen genom att drabba den med -Ob1T6 Qadosh per
magnitud som effekten vävs med. Effekten har dock ingen verkan på individer med positiv Qadosh.

**Varda**\
Teotropi: 1+, Räckvidd: Avstånd, Varaktighet: Momentan\*

*\*Effekten kan inte göras temporär, provisorisk eller permanent*

Effekten skapar upp till 10 kg materia per magnitud, med valfria former och egenskaper. Levande ting
som skapas med denna effekt får 1T3 i alla attribut per magnitud, vilket översätts till +1T6
varannan magnitud (dvs +2T6 på magnitud fyra). Besjälat liv kräver att Varda kombineras med andra
effekter. Kastas effekten på en redan levande varelse läker den Ob2T6 trauma per magnitud. Allt som
skapas med denna besvärjelse är underkastat Magins Lagar.

Termotropi
----------

**Amok**\
Termotropi: 3, Räckvidd: Beröring, Varaktighet: Temporär\*

*\*Effekten kan inte göras provisorisk*

Påverkar besjälade varelser. Offret måste testa mot Agg inför alla sociala situationer. Lyckas
slaget beter sig offret relativt normalt. Misslyckas det uppfylls hon av en överväldigande ilska och
våldsamma drifter, hon måste då testa mot Agg igen varje minut, nästa gång hon misslyckas kommer hon
att anfalla närmsta besjälade varelse. Fumlas slaget anfaller hon direkt. Bästa sättet att hantera
Amok är helt enkelt att isolera sig under varaktigheten.

**Eruption**\
Termotropi: 6+, Räckvidd: Avstånd, Varaktighet: Provisorisk\*

*\*Effekten kan inte göras permanent*

Effekten får en vulkan inom räckvidden att explodera i ett massivt utbrott. Effektens magnitud är
beroende av vulkanens storlek; se nedanstående tabell. Normalt tar det Ob1T6 veckor efter det att
effekten använts tills att utbrottet sker, denna tid halveras för varje extra magnitud som effekten
vävs med. Under tiden innan utbrottet sker, som kännetecknas av kraftigt ökad vulkanisk aktivitet,
är det teoretiskt möjligt att kontra effekten med andra effekter, tex 'Riva sönder väv', eller genom
att på olika vis stilla elementarkrafterna i vulkanens innanmäte.

| Magnitud | [Utkastat material] | Rökmolnets radie | Beskrivning   | Naturlig intervall      | Exempel                            |
|----------|---------------------|------------------|---------------|-------------------------|------------------------------------|
| 6        | 1 000–10 000 m³     | under 100 m      | icke-explosiv | dagligen                |                                    |
| 7        | 10 000–100 000 m³   | 100–1 000 m      | mild          | dagligen                | [Jahallons rökhål], [Jargien]      |
| 8        | 100 000–1000 000 m³ | 1–5 km           | explosiv      | varje vecka             | [Kzakgor], [Takalorr]              |
| 9        | 1–100 milj. m³      | 3–15 km          | svår          | varje år                |                                    |
| 10       | 100–1 000 milj. m³  | 10–25 km         | kolossal      | mer än vart 10:e år     | [Azor Berserkis], [Tarkas]         |
| 11       | 1–10 km³            | över 25 km       | paroxysmal    | mer än var 50:e år      | [Jorak, Krolimbergen]              |
| 12       | 10–100 km³          | över 25 km       | katastrofal   | mer än vart 100:e år    | [Rakatalauma], [Stora Arkipelagen] |
| 13       | 100–1 000 km³       | över 25 km       | kataklysmisk  | mer än vart 1 000:e år  | [Karakiro], [Stora Arkipelagen]    |
| 14       | 1 000–10 000 km³    | över 25 km       | apokalyptisk  | mer än vart 10 000:e år | [Kivas bane], [Stormarnas hav]     |

: Vulkanexplosivitetsindex

**Feber**\
Termotropi: 1+, Räckvidd: Beröring, Varaktighet: Temporär\*

*\*Effekten kan inte göras permanent*

Målet för effekten får sin kroppstemperatur höjd med 1ºC per filament som använts i effekten.
Konsultera läkarbok.

**Kontrollera thermal**\
Termotropi: 1+, Räckvidd: Avstånd, Varaktighet: Temporär

Effekten tvingar en [thermal] att lyda magikerns befallning under varaktigheten. Observera att det
inte går att kontrollera thermaler som har högre Rang än det antal filament som används till
effekten. En kontrollerad thermal lyder magikern fullständigt – den förintar till och med sig själv
på order – så man måste tänka på vad man säger, då den tar alla order bokstavligt. Man kan också ta
över en annan magikers thermal med denna effekt.

**Lavaformning**\
Termotropi: 1+, Räckvidd: Beröring, Varaktighet: Temporär\*

*\*Effekten kan inte göras permanent*

Effekten låter magikern under varaktigheten viljemässigt styra lavaflöden i olika komplicerade (och
onaturliga) riktningar, hon kan tex få lava att forma sig i pelare och valv. När varaktigheten går
ut bryts alla onaturliga egenskaper lavan har fått, förslagsvis kan det vara lämpligt att
provisorisera effekten så att det man byggt inte kollapsar i ett oformligt lavaflöde innan det
hinner stelna i form av skulpturer, trappor, broar eller vad man nu ville skapa. Alternativt kan man
begagna sig av kryotropi för att påskynda stelningen. Med magnitud ett kan magikern kontrollera en
kubikmeter lava, detta dubblas sedan för varje extra magnitud som effekten vävs med.

**Pyroklasm**\
Termotropi: 1+, Räckvidd: Avstånd, Varaktighet: Temporär

Effekten skapar ett moln av brännhet och giftig gas, aska och stenfragment som drabbar allt inom
räckvidden; i sitt basutförande är molnet mycket tunnt och utgår i en rät linje från magikern,
varvid en areaeffekt kan vara lämpligt. Pyroklasmer gör Ob1T6 smärta och trauma i skada per runda
för varje magnitud som effekten vävs med. En person inuti en pyroklasm drabbas även av syrebrist och
kraftigt nedsatt sikt. Det pyroklastiska flödet kan blockeras med en sköld eller liknande tillhygge,
men gör alltid minst 1 poäng smärta och trauma i skada per runda oavsett; om effekten är mer än fyra
magnituder är minimiskadan Ob1T6 smärta och trauma, om effekten är mer än åtta magnituder är
minimiskadan Ob2T6, etc. Rustningar skyddar också, men med halverat skyddsvärde.

**Skydd mot värme**\
Termotropi: 1+, Räckvidd: Personlig, Varaktighet: Temporär\*

*\*Effekten kan inte göras permanent*

Svårigheten för alla TÅL-slag för att stå emot uttorkning, hetta och solljus blir Ob1T6 lättare per
filament som används. För varje magnitud får magikern också +1 i pansarvärde mot alla attacker
baserade på eld, värme, pyro-, termo- och heliotropi.

**Sveda**\
Termotropi: 1+, Räckvidd: Avstånd, Varaktighet: Provisorisk

Hettar upp en kon motsvarande ett smalt rum fullt av luft till direkt skadliga temperaturer. Alla
som vistas i luften får 1 kryss smärta och trauma per minut, för varje extra magnitud effekten vävs
ökas skadan med 1; fyra magnituder ger således Ob1T6 smärta och trauma, fem magnituder Ob1T6+1. Kan
kombineras med Areaeffekt för bättre resultat.

**Uttorkning**\
Termotropi: 3+, Räckvidd: Avstånd, Varaktighet: Temporär\*

*\*Effekten kan inte göras permanent*

Målet för effekten drabbas av extrem uttorkning under varaktigheten. Hon får omedelbart Ob1T6
långtidsutmattning, och måste klara ett slag mot TÅL med Ob1T6+eventuella svårigheter från
utmattningssektionen för att inte ta Ob1T6 trauma i skada; chockslag och dödsslag på grund av
eventuell trauma slås sedan som vanligt. Under varaktigheten kan offret inte återhämta trauma eller
långtidsutmattning i någon form förrän vätskebalansen i kroppen är återställd. För varje extra
magnitud ökar mängden långtidsutmattning offret får med Ob1T6, och trauman vid misslyckat TÅL-slag
med 1.

**Termodynamik**\
Termotropi: 3, Räckvidd: Personlig, Varaktighet: Temporär\*

*\*Effekten kan inte göras permanent*

Alla transformeringar mellan grundkrafterna (fototropi, skototropi, termotropi och kryotropi) blir
lätta (Ob2T6) för magikern under varaktigheten.

**Termalharmoni**\
Termotropi: 1+, Räckvidd: Beröring, Varaktighet: Temporär

Effekten används för att sätta sig i kontakt med värmeströmmarna i underjorden, och hettan i
världens hjärta. Effekten i sig gör inget annat än att skapa en skum känsla av stillhet och värme,
men är nödvändig för att, ihop med "Gestalta", åkalla termotropiska primalväsen som Thermaler och
Magmafurstar.

**Termoluminiscens**\
Termotropi: 1+, Räckvidd: Avstånd, Varaktighet: Temporär

Effekten får kristaller, mineraler, keramik och en del andra esoteriska material inom räckvidden att
lysa med en kall blå glöd. Med en magnitud är effekten endast tillräcklig för att sprida svagt ljus
i mörker, med tre magnituder tillräcklig för att läsa text utan svårighet eller tydligt identifiera
alla individer inom räckvidden. Termoluminiscens saknar förmåga att förjaga skuggor, inkluderat
magiska skuggor som [Onda skuggor], men går däremot att alstra fototropi, selenotropi och heliotropi
ur, med Ob1T6 extra svårighet; lika många filament kan alstras som termoluminiscensens magnitud
gånger två. Föremål som påverkats av termoluminiscens lyser starkare ju äldre de är, vilket kan ge
magikern ett visst hum om deras ålder; en kristall som höggs ur ett berg för två dagar sedan lyser
väldigt väldigt svagt, medan en tretusen år gammal lerkruka kommer glöda med ett intensivt blått
sken.

**Värmedöd**\
Termotropi: 1+, Räckvidd: Beröring, Varaktighet: Momentan\*

*\*Effekten kan inte göras temporär, provisorisk eller permanent*

Effekten gör slut på energierna som upprätthåller liv och rörelse. Levande organismer som påverkas
får Ob1T6 poäng trauma och Ob1T6 poäng korttidsutmattning per magnitud, ljuskällor slocknar (upp
till en fots diameter eld kan påverkas per magnitud, till exempel), luft svalnar (upp till en
kubikmeter luft per magnitud), rörelser avstannar (en magnitud stoppar för ett ögonblick upp ett
mindre objekt såsom en pendel eller en fladdrande gardin), och ataxatropiska och biotropiska
effekter omintetgörs så länge deras magnitud inte överstiger effektens.

  [Glacial]: Glacial
  [Undin]: Undin
  [Celestial]: Celestial
  [Onda skuggor]: Ond_skugga
  [lumial]: Lumial
  [Skärva]: Skärva
  [Antitetisk alstring]: Antitetisk_alstring
  [Grangodíl]: Grangodíl
  [Sho Boka Sham-Ukins]: Sho_Boka_Sham-Ukin
  [Hyperuranion]: Hyperuranion
  [Empyréen]: Empyréen
  [Radh-Kamras]: Radh-Kamra
  [Solkungen]: Solkungen
  [Vattententakler]: Vattententakel
  [Oceanherrar]: Oceanherrar
  [Sembrouthes]: Sembrouthes
  [Navare]: Navare
  [Ediler]: Ediler
  [Apsaror]: Apsaror
  [Undiner]: Undiner
  [Dödsrunor]: Dödsruna
  [Parhakulkuber]: Parhakulkuber
  [Thesmofylaker]: Thesmofylaker
  [Vestaler]: Vestaler
  [Kosmotropi]: Kosmotropi
  [Rau'sherim]: Rausherim
  [Manjukesi]: Manjukesi
  [1]: Thesmofylak
  [rangen]: Rang
  [Cthulhueskimåer]: Åttonde_stammen
  [Frostjättar]: Frostjätte
  [Kuberon]: Kuberon
  [Liktorer]: Liktorer
  [Glacialer]: Glacialer
  [Rimtursar]: Rimtursar
  [Avgrunden]: Avgrunden
  [Lisch]: Lisch
  [Skuggor]: Skuggor
  [Kvestorer]: Kvestorer
  [Nekrofager]: Nekrofager
  [Lischar]: Lischar
  [Mhîm den Tusenögde]: Mhîm
  [Tetrarker]: Tetrarker
  [Gyalpor]: Gyalpor
  [Sylfer]: Sylfer
  [Eldögon]: Eldögon
  [Åskherrar]: Åskherrar
  [Arkonter]: Arkonter
  [Mångubben]: Mångubben
  [Umbral]: Umbral
  [Erebotropiska]: Erebotropi
  [Ond Skugga]: Ond_Skugga
  [nocturn]: nocturn
  [Logos]: Logos
  [Skriftställare]: Skriftställare
  [Lingua Ignota]: Lingua_Ignota
  [Urmörkrets]: Urmörkret
  [Drakrunor]: Drakrunor
  [Claves Angelicae]: Claves_Angelicae
  [Te'chana]: Techana
  [Syndesotropi]: Syndesotropi
  [Västerns torn]: De_fyra_tornen
  [Draktemplet]: Draktemplet
  [Högre gud]: Högre_gud
  [Utkastat material]: Pyroklastiskt_material
  [Jahallons rökhål]: Jahallons_rökhål
  [Jargien]: Jargien
  [Kzakgor]: Kzakgor
  [Takalorr]: Takalorr
  [Azor Berserkis]: Azor_Berserkis
  [Tarkas]: Tarkas
  [Jorak, Krolimbergen]: Jorak_Krolimbergen
  [Rakatalauma]: Rakatalauma
  [Stora Arkipelagen]: Stora_Arkipelagen
  [Karakiro]: Karakiro
  [Kivas bane]: Kivas_bane
  [Stormarnas hav]: Stormarnas_hav
  [thermal]: Thermal