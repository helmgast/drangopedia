---
created_at: '2014-05-30T02:53:05Z'
id: Slaget om Blå havet
links:
  category:
  - Sjöslag
  - Västlandens historia
  - Work in progress
  mention:
  - Akûr Asheddum
  - Albor ben Jevon
  - Ataemnes
  - Blå havet
  - Cai
  - Edron
  - Edronitiska imperiet
  - Gebashan Häxkonungen
  - 'Gurigan i-Mühads'
  - Häxmästarnas välde
  - Ilzade
  - Kraden Nanórgona den Grymme
  - Kraden Shalmanassar
  - Kraden Shârmanassar
  - Quaran
  - 'Sahana i-Yandar'
  - Sekhmets cirkel
  - Shur Shamal
  - Tessarakonter
  - Tidslinje
  - Uthman III
  - Uthmar III
title: Slaget om Blå havet
---

+----------------------------------------------------------------+
| **Tidpunkt:** Sommaren [2080 e.M.]\                            |
| **Plats:** [Blå havet] utanför [Quaran]\                       |
| **Utgång:** Taktisk seger för Edron, strategisk seger för Ziu\ |
| **Konsekvenser:** Ziu undgår edronitisk invasion\              |
| Mûhads sjömakt omintetgörs\                                    |
| Edrons allians med [Häxmästarna] upplöses\                     |
+----------------------------------------------------------------+
|                                        Stridande parter        |
+----------------------------------------------------------------+
| [Edronitiska imperiet]                                         |
+----------------------------------------------------------------+
|                                         Befälhavare            |
+----------------------------------------------------------------+
| [Kraden Nanórgona den Grymme][]\                               |
| [Kraden Shârmanassar][]\                                       |
| [Ataemnes]†\                                                   |
+----------------------------------------------------------------+
|                                             Styrkor            |
+----------------------------------------------------------------+
| 3 [tessarakonter]\                                             |
| 7 oktaremer\                                                   |
| 27 septiremer\                                                 |
| \~55 ihmarer\                                                  |
| \~530 mindre fartyg\                                           |
+----------------------------------------------------------------+
|                                             Förluster          |
+----------------------------------------------------------------+
| 2 tessarakonter, 5 oktaremer\                                  |
| 3 septiremer, \~20 ihmarer\                                    |
| \~100 fartyg\                                                  |
+----------------------------------------------------------------+

Slaget om Blå havet stod på dagen och natten den 12:e dagen i den 11:e månaden år 2080 e.M, och var
det största sjöslaget i Mundanas skrivna historia, där två imperier vräkte sin fulla sjömakt mot
varandra och förslösade resurser till en sådan grad att de aldrig helt kunde ersättas.

Det hela tog sin början i [Edrons] imperialism i det sargade Mûhad; det västliga imperiet hade sedan
länge kontrollerat nordvästdelen av den mûhadinska landtungans kuststräckor, och sågs allmänt som
ett dödligt hot. Men det fanns också folk som propagerade för att Mûhad och Edron borde göra
gemensam sak i ett pan-zhaniskt världsrike, och bland dessa fanns [Sekhmets cirkel], det råd av
uråldriga magiker, ledda av [Gebashan Häxkonungen], som för tillfället usurperat Mûhads tron. Vid
tiden härskade den i Mûhad ökände och fruktade [Kraden Nanórgona den Grymme] över Edron, och man kan
därför tycka att tillfället var illa valt, men Sekhmets cirkel trodde uppenbarligen att tiden var
mogen att förena de båda rikena, och gå sida vid sida med Nanórgona mot framtiden. De beslöt att
gifta bort en mûhadinsk prinsessa, [Ilzade], med Nanórgona, för att därigenom ta ett stort första
steg på vägen mot en allians med Edron. Upproriska kefaler i Ziu, ledda av [Akûr Asheddum] och
[Uthmar III] satte sig dock till motvärn - i deras ögon hotade äktenskapet inte bara att underkasta
Mûhad dess historiska ärkefiende, men var också blasfemiskt gentemot prinsessan; hon var av [Gurigan
i-Mühads] heliga blod, och skulle inte få befläckas av ett misstänkt vandött, degenerat monster som
Nanórgona. Så de gav sjökaptenen [Albor ben Jevon] i uppgift att ta några snabba galärer och
hårdföra besättningar, och undsätta Ilzade innan hon nådde [Cais] dystra stränder. Albor gjorde så,
jagade ikapp Sekhemets cirkels fartyg strax efter att de mött upp på havet med en edronitisk
delegation, attackerade i skydd av nattmörkret i en heroisk räd, och både undsatte prinsessan och
sände Häxmästarnas och Edrons skepp till botten.

I Mûhad allt sedan dess har historiker tagit för givet att Ilzande ville bli räddad, men ett fåtal
lärda har ibland försiktigt uttryckt ståndpunkten att källorna pekar på att hon kämpade emot
räddningsförsöket, snarare än att följa [Sahanas exempel], och att hon, folks fruktan för Nanórgona
till trots, var stolt över prospektet att förena zhanernas riken och bli drottning åt världens
mäktigaste man. Hur det nu än var så var hon bara en kvinna, och hennes vilja obetydlig för
historien; hon fördes till Quaran, där Zius upproriska kefaler styrde, och Häxmästarnas klor inte
kunde nå.

Nanórgona var rasande, och rustade en flotta utan dess like att återerövra hans brud, och straffa de
som skämt ut honom. Han uppbådade här allt av Edrons episka sjömakt, inkluderande tre
[Tessarakonter], de största galärer världen någonsin skådat. Han intog själv en plats på ett mindre
fartyg, hans personliga jakt, medan [Kraden Shalmanassar] gavs nominellt befäl över hela flottan,
och [Ataemnes] över dess förtrupp. Man satte sedan segel mot [Quaran], fullastade med trupper för
att erövra staden innan någon av försvararna kunde föra Ilzande därifrån.

Nanórgonas misstag, har lärda senare resonerat, var två; han spenderade för lång tid med att uppbåda
sin enorma flotta, och gav därmed Zius kefaler gott om tid att förbereda ett försvar. Han lastade
vidare sina skepp för tunga med soldater, då han räknade med att lätt vinna till sjöss och fort
landstiga i Ziu.

Zius kefaler, däremot, gjorde allting rätt, hela tiden medvetna om sitt underläge. De lade ut bråte,
olja och vildeldsbehållare i vattnet för att försöka skapa en brinnande ridå mot Edrons flotta,,
uppbådade varenda skepp de kunde från Zius hamnstäder, och skyndade att bygga flera, om så bara
småbåtar. De, i synnerhet demagogen [Shur Shamal], jagade i folket upp en desperat rojalism,
patriotism och heroism, och fick många frivilliga män att sälla sig till de dödsdömda
båtbesättningarna. Likt Edrons amiraler tog man också beslutet att visa marinsoldaterna och
besättningarna att man var beredd att ta samma risker som dem, och en av kefalerna, [Uthman III],
tog på sig att leda flottan personligen. Albor ben Jevon upphöjdes till kefal, och förmäldes i en
ståtlig ceremoni med prinsessan han hade räddat, till folkets jubel. Man kan dock misstänka att
detta var en lömsk strategi i första hand, snarare än ett ärligt erkännande av hans meriter -
Ziu-kefalerna hade inte låtit en lågättad uppkomling gifta sig med en helig prinsessa om de inte var
tvungna, och placerade följaktligen den nu upphöjde Albor i en så farlig position som möjligt i
flottan, i hopp om att han skulle dödas.

  [2080 e.M.]: Tidslinje
  [Blå havet]: Blå_havet
  [Quaran]: Quaran
  [Häxmästarna]: Häxmästarnas_välde
  [Edronitiska imperiet]: Edronitiska_imperiet
  [Kraden Nanórgona den Grymme]: Kraden_Nanórgona_den_Grymme
  [Kraden Shârmanassar]: Kraden_Shârmanassar
  [Ataemnes]: Ataemnes
  [tessarakonter]: Tessarakonter
  [Edrons]: Edron
  [Sekhmets cirkel]: Sekhmets_cirkel
  [Gebashan Häxkonungen]: Gebashan_Häxkonungen
  [Ilzade]: Ilzade
  [Akûr Asheddum]: Akûr_Asheddum
  [Uthmar III]: Uthmar_III
  [Gurigan i-Mühads]: Gurigan_i-Mühads
  [Albor ben Jevon]: Albor_ben_Jevon
  [Cais]: Cai
  [Sahanas exempel]: Sahana_i-Yandar
  [Kraden Shalmanassar]: Kraden_Shalmanassar
  [Shur Shamal]: Shur_Shamal
  [Uthman III]: Uthman_III