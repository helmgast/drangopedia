---
created_at: '2012-09-22T23:23:40Z'
id: Husarer
links:
  category:
  - Truppslag
  mention:
  - Örnorden
title: Husarer
---

Bland de ickeadliga krigarsällskapen i Drunok utmärker sig husargardena, som i praktiken fungerar på
liknande sätt som riddarordnar. Främst bland dessa är det kungliga husargardet, baserade i Arlon. De
strävar efter att efterlikna det klassiska drunokiska krigaridealet, och lyckas på det hela mycket
bra. De åtnjuter stor respekt och en kunglig husar jämställs nästan med en riddare, trots hans lägre
börd. Samtliga furstar i riket håller sig även med egna garden, och husarer är även vanligt
förekommande bland hövdingar och jarlar i de nordöstra delarna av landet, där de har sitt ursprung
på Iltariets slätter. Även vissa riddarordnar, såsom [Örnorden] har egna husargarden.

Husarer är i regel medeltungt kavalleri, utrustade med harnesk eller halvrustningar i lamell eller
plåt. De strider med lans, sabel eller svärd samt avståndsvapen, traditionellt en båge men lätta
armborst och kastspjut (särskilt jargiska pilum) är relativt vanliga då de inte kräver samma långa
träning för att användas effektivt.

Liknande medeltungt kavalleri finner man framför allt i Asharien, Caserion, Thalamur och givetvis
bland raunerna. Jargiskt legionskavalleri har också vissa likheter, men drar minst lika mycket
inspiration från västlanden.

  [Örnorden]: Örnorden