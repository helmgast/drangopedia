---
author: Ymir
created_at: '2013-03-02T09:53:10Z'
id: Damoklenes
links:
  category:
  - Akademiker
  - Borttappade saker
  - Colonier
  - Enigmatiska figurer
  - Historiska personer
  - Ärkemagiker
  mention:
  - Apax
  - Colonan
  - Damoklenes Ekvilibrium
  - Damoklenes Tidsreva
  - Damoklenes hallar
  - Halaeniron
  - Högre Temporallokalisering
  - Kronomantisk Fluktuation
title: Damoklenes
---

Damoklenes var en hemlighetsfull [colonisk] magiker och lärd som levde för mer än fyratusen år
sedan. Han verkade som hovmagiker och husfilosof åt furstarna av [Apax] och [Halaeniron], men hans
liv i den normala mänskliga världen var relativt händelselöst. Damoklenes är mest berömd för att ha
upptäckt (eller möjligen återupptäckt) det mystiska utrymme mellan tid och rum som sedan dess
kallats [Damoklenes hallar], och påstås ha tagit med sig en stor mängd märkliga artefakter från
dessa hallar till Colonan. Somliga av dessa, såsom svärd av pärlemor och fåglar av metall och
levande is, gick i arv i Apaxs furstelinje tills dess undergång, och kanske ligger några av
Damoklenes artefakter från gåtfulla fjärran världar fortfarande dolda i gravhögar och katakomber i
Colonan. Damoklenes själv försvann vid någon punkt spårlöst i sina hallar, och hans öde har
förblivit okänt.

Utöver hallarna är Damoklenes känd för enstaka upptäckter inom portalmagi och tidsmagi (dessvärre
ingen som faktiskt förklarar hur man når Damoklenes hallar). Besvärjelser och ritualer uppkallade
efter honom är [Damoklenes Ekvilibrium], [Damoklenes Tidsreva], [Kronomantisk Fluktuation], och
[Högre Temporallokalisering].

  [colonisk]: Colonan
  [Apax]: Apax
  [Halaeniron]: Halaeniron
  [Damoklenes hallar]: Damoklenes_hallar
  [Damoklenes Ekvilibrium]: Damoklenes_Ekvilibrium
  [Damoklenes Tidsreva]: Damoklenes_Tidsreva
  [Kronomantisk Fluktuation]: Kronomantisk_Fluktuation
  [Högre Temporallokalisering]: Högre_Temporallokalisering