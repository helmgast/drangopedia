---
author: Ymir
category:
- Barbarer
- Hårdingar
- Raunlänningar
- Ärrade
created_at: '2012-09-22T18:33:09Z'
id: arzûl
title: Arzûl
---
Arzûl är en raunländsk khaghan av [den silverne ökenvargens hord]. Under [ryttarkriget] i Drunok besegrades han i envig av [Nicoz Mehzinor] och kapitulerade till denne. Hellre än att sitta i fångenskap ställde han upp och slogs vid Nicoz' sida under återstoden av kriget. Han var också en av de kämpar som dräpte [Khazimbergens gyllene drake], och en av de ännu färre som överlevde striden, om än svårt sårad. Arzûl och Nicoz hade vid det här laget en stark ömsesidig respekt för varandra, och befäste sin vänskap genom att blanda blod och bli svurna blodsbröder.

Arrzûl återvände till stäpperna efter kriget för att delta i försöken att återupprätta sin sargade hord. Exakt vilket förhållande han har till den nye storkhaganen [Hadantabur] är inte känt.

Ett långt ärr löper från Arzûls ena mungipa längs med hans kind. Detta är från ett sår han ådrog sig i sin envig med Nicoz, och han bär det med stolthet.

  [den silverne ökenvargens hord]: den_silverne_ökenvargens_hord
  [ryttarkriget]: ryttarkriget
  [Nicoz Mehzinor]: Nicoz_Mehzinor
  [Khazimbergens gyllene drake]: Rekhem
  [Hadantabur]: Hadantabur