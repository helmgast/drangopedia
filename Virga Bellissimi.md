---
created_at: '2011-02-28T22:27:33Z'
id: Virga Bellissimi
links:
  category:
  - Fartyg
  mention:
  - Kanoner
  - Kea
  - Ramesney
  - Vinces Matravin av Kap Vestane
title: Virga Bellissimi
---

Virga Bellissimi är Consabers flaggskepp i Övärlden, och det största fartyg som för närvarande
seglar i dess vatten. Fartyget är en mycket modern fyrmastad karack, byggd i varvet i [Ramesney] för
mindre än ett decennium sedan, och en av få karacker i Consabers flotta som bedömdes kapabel att med
säkerhet klara seglatsen till Övärlden. Virga Bellissimi var också ett av de första fartyg i världen
som bestyckades med ett helt batteri av [kanoner], och därmed kan det avfyra bredsidor kapabla att
på ögonblick sänka ett helt fartyg. Exakt hur kraftfull denna bestyckning är har dock ännu inte
satts på prov; Virga Bellissimi har som bäst bombarderat en mindre piratlya på ön [Kea], och skadat
två piratskepp som senare sändes till botten av brandpilar från andra sabriska fartyg. Skeppets
kapten är [Vinces Matravin av Kap Vestane], Consabers tredje sjöherre.

  [Ramesney]: Ramesney
  [kanoner]: Kanoner
  [Kea]: Kea
  [Vinces Matravin av Kap Vestane]: Vinces_Matravin_av_Kap_Vestane