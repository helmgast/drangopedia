---
author: Ymir
category:
- Besjälade varelser
- Borttappade saker
- Gudaväsen
- Mytväsen
created_at: '2014-08-28T20:09:36Z'
id: titaner
title: Titaner
---
En titan är en gudavarelse som genom tillbedjares troskraft eller teologiska mandat givits stor makt över världens skapnad. Till skillnad från de teotropiska varelser som vanligtvis benämns gudar har dock titaner ingen närvaro på andeplanet. Hur detta fungerar är något oklart, men det verkar som om titanerna har förmågan att skapa en lokal psykosfär i sin egen fysiska varelse. Denna psykosfär skulle då innehållit mycket få själar (titanens egen tillsammans med eventuella fjättrade själar) och hade varit omöjlig eller i alla fall mycket svår att nå från Mundanas psykosfär. Titaner kan därmed antagligen endast slutgiltigen dödas om deras kroppar förstörs.

Titaner manifesterar i [Khoran] (den fysiska världen) i samma stund som de blir till. I likhet med gudar är deras inkarnationer oftast ofantligt kraftfulla entiteter. Deras permaneneta närvaro i världen har dock, vad det verkar, motiverat de allra flesta titaner att anta skepnader som påminner om sådana varelser de oftast interagerar med.

Sedan [Meharcarans peripeti] är det oklart om det finns några titaner kvar på Mundana. [Gilani] spekulerade att [Stora arkipelagens] forntida härskare [Iset Azarmisherah] kan ha varit en titan, men Iset gick hädan för fyra tusen år sedan. [Thelepylos]' forna härskare [Thymotasia] anses av somliga historiker ha varit en titan och är eventuellt fortfarande vid liv. [Babilsang], en obskyr gudom som omnämns i [Semeta Vosan-krönikan], var eventuellt en titan och sägs ha flytt till [Asfodel] tillsammans med sitt folk, [Acramelu]. En ytterligare möjlighet är att [Havsdjupens moder] är en titan, som glömts bort i de dunkla sfärer av Skugglandet och havsdjupen dit hon sökt sin tillflykt.

*Se även*: [Giganter] (halvtitaner)

  [Khoran]: Khora
  [Meharcarans peripeti]: Meharcarans_peripeti
  [Gilani]: Gilani
  [Stora arkipelagens]: Stora_arkipelagen
  [Iset Azarmisherah]: Iset_Azarmisherah
  [Thelepylos]: Thelepylos
  [Thymotasia]: Thymotasia
  [Babilsang]: Babilsang
  [Semeta Vosan-krönikan]: Semeta_Vosan-krönikan
  [Asfodel]: Asfodel
  [Acramelu]: Acramelu
  [Havsdjupens moder]: Havsdjupens_moder
  [Giganter]: Giganter