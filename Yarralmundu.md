---
author: Ymir
created_at: '2013-09-19T16:55:26Z'
id: Yarralmundu
links:
  category:
  - Drakalliansen
  - Enigmatiska figurer
  - Mortuach
  - Strateger
  mention:
  - Brännandet av Edron
  - Drakalliansen
  - Morhaxvith
title: Yarralmundu
---

Denna mystiska, enorma drake tros hålla till i Takalorrs södra bergsmassiv, men nästan samtliga av
de mycket få observationerna av honom kommer från sjöfarare som sett honom flyga över havet strax
söder om Takalorr. Ett fåtal obekräftade rapporter finns dock om att en enorm, svart mortuachdrake
håller till i södra Takalorrs berg, och detta kan i så fall inte vara någon annan än Yarralmundu.
Hans beskrivning återfinns i många tusen år gamla cirefaliska källor, men alla gamla cirefaliska
observationer av honom tyder på att han på den tiden måste ha vistats någonstans nordöst om
Melorion, troligtvis i Khazimbergen. Yarralmundu var mer aktiv på den tiden, och den ursprungliga
ledaren för [Brännandet av Edron]. Trots det relativa misslyckande denna händelse innebar för
[Drakalliansen] har Yarralmundu alltid stått bakom den, i den mån han överhuvudtaget syns till.

Yarralmundu sågs ofta som en broder av något slag till [Morhaxvith], som dock kullkastade deras
tillit när han tog över Brännandet och förvandlade det till en massaker utan motstycke. De båda var
de största drakar som någonsin observerats, undantaget en urgammal och mycket osäker rapport om en
nästan 140 fot lång gyllene drake som skall ha flugit över Tokon en enda gång, för att sedan
försvinna norrut och aldrig mer synas till.

Yarralmundu lär vara nästan 100 fot lång, och ha ett enormt vingspann på över 170 fot. Han har
brunsvarta fjäll, något ljusare buk och gula ögon.

  [Brännandet av Edron]: Brännandet_av_Edron
  [Drakalliansen]: Drakalliansen
  [Morhaxvith]: Morhaxvith