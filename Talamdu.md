---
created_at: '2012-09-27T10:27:05Z'
id: Talamdu
links:
  category:
  - Arkipelagisk historia
  - Forna städer
  - Lohemo
  - Städer
  mention:
  - Bambara Debre
  - De tusen öarnas krig
  - Djende Bohao
  - Iset Azarmisherah
  - Kabukalliflottorna
  - Kiva
  - Lohemo
  - Lohemoriket
  - Maita Wali
  - Mawuta
  - Moran
  - Norra alliansen
  - 'Omo N''Oba'
  - Phunguwe
  - Shaoshao dor Aman
  - Talamdu
  - Tarasharkrigen
  - Togon
  - Unkindudynastin
  - Uppgörelsen i Yanshu
  - Örådets salar
title: Talamdu
---

Fordom en av arkipelagens viktigaste bosättningar, var under många år [phunguwefolkets]
arkipelagkoloniers huvudstad, och därefter [Lohemorikets] huvudstad. Den tros ha anor ända tillbaka
till de [kivanska flyktingarnas bosättningar], men förstördes så grundligt i samband med
[togonbarbarernas] invasion av [Lohemo] att det är svårt att idag uttala sig om stadens
fornhistoria.

### Historia

Mellan år 6600 och 6800 ark kollapsade långsamt arkipelagens phungusiska välde. [Maita Wali], sista
drottning över öarna, kunde från sin tron i [Talamdu] se phungusernas kolonialvälde falla sönder
omkring henne. År 6807 gick det från hennes hov ut ett officiellt dekret som förkunnade phungusernas
övälde över, hon uppmanade även lokala härskare och ståthållare att hantera situationen med ansvar
och respekt, och värna om arkipelagens politiska stabilitet. Då [De tusen öarnas krig] mynnade ut
kort efter detta kan man anta att inga eller få makthavare hörsammade hennes vädjan. Än mer komiskt
blir det när man beaktar de hädanefter berömda ord dekretet avslutades med:

> "Mjukare än tystnad öfver min panna de spelade\
> Fläktade förtröstelsens rökelse för min själ\
> Vakna igen när himlen lyser\
> Det finns inget mörker hoppet inte kan tända."\

Samtidigt som övärlden brann i det nästan tvåhundra år långa tusen öarnas krig mådde dock [Lohemo]
och framför allt [Talamdu] förvånansvärt bra. Detta hade mycket att göra med att Lohemo inte
utsattes för några större aggressioner under krigens början, och de mäktiga [Kabukalliflottorna]
hann därmed byggas, bemannas och utrustas med stor nit, och blev därför också väldigt svårbesegrade.
Detta tillät, något förenklat, allt därefter lohemerna att opportunistiskt angripa och plundra eller
ockupera sina grannars besittningar. Lohemoriket växte under de tusen öarnas krig och lade mycket
land under sig. Denna statsbildning skulle senare bli känd som [Norra alliansen].

Norra alliansen dominerades av en kungaätt kallad [Unkindudynastin], som hade sina rötter i en av
Lohemos starkare klaner som tidigt allierat sig med de phungusiska drottningarna. De phungusiska
herremän som stannat kvar tilläts bli officerare och byråkrater åt Unkindu. Unkindu behöll Talamdu
som huvudstad och allt byte som kabukalliflottorna fört hem närde Talamdu till oöverträffad prakt
och härlighet.

Sedan bröt [Tarasharkrigen] ut. Norra alliansen, mäktig som den var, blev då arkipelagens självklara
ledare, och Unkindu uppbådade alla resurser de hade för att slå tillbaka de ebhronitiska
invadörerna. Talamdu själv var skådeplats för både skeppsstrider och belägringsförsök och mycket av
staden lades i ruiner. Staden var mycket svårt sargat efter krigens slut, vilka också kom att
innebära slutet på [Unkindudynastins][Unkindudynastin] dominans i norra Övärlden. För många av
Unkindu hade omkommit i striderna, och den blodiga [Uppgörelsen i Yanshu] satte punkt i protokollet
för fem av de viktigaste överlevande Unkindu-ädlingar. Ett maktvakuum uppstod i Talamdu, och under
nästan ett år rådde kaos och anarki i staden.

Norra alliansen kollapsade helt i sina minsta beståndsdelar, och Lohemo blev återigen ett
stamsamhälle utan någon koherent statsbildning. Detta fick slut genom framträdandet av en stark
maktstruktur i Talamdu själv, bestående av före detta ämbetsmän från Unkindudynastins högborna ätter
och klanhövdingar från [Mawuta] och [Omo N'Oba], under ledning av kung [Djende Bohao].

Talamdu hade nu tillåtits förfalla i många långa år, och mycket av det forna glans var som
bortslitet av marodörers händer och plundrares giriga verktyg. [Djende Bohaos][Djende Bohao] styre
inledde den period i Talamdus historia som kallas för Talamdueran.

-   7584, Talamdueran får sitt sorgliga slut, efter det har det inte funnits mycket mer än minnen
    och legender av stadens forna härlighet.

*Se också:* [Shaoshao dor Aman]

Arv
---

-   Det finns idag ett portvalv i [Bambara Debre] som utgörs av en gammal triumfbåge från Talamdus
    Unkinduepok.
-   I [Örådets salar] finns en tron som forslats dit från de äldre salarna i Talamdu innan dessas
    förstörelse. På stolsryggen står på gerasiska "för konungarna av Kiva". Hur tronen ursprungligen
    hamnade i Talamdu är okänt.
-   Dembale-universitetets magiakademi är en direkt arvtagare till de trollkarlar som i forna dagar
    bedrev undervisning i Talamdu.
-   Talamdu-skallen kan möjligen via långa och märkliga omvägar ha hamnat i cirefaliernas händer.
-   Mängder av reliker, värdesaker och konstskatter fördes av Phunguwes kungar och drottningar till
    Talamdu i takt med att [Iset Azarmisherah] fördrevs från sina domäner, och slutligen dödades på
    [Moran], många av dessa har sedermera hamnat i de stora gerasiska samlingarna vid Bambara Debre
    och Dembale.

  [phunguwefolkets]: Phunguwe
  [Lohemorikets]: Lohemoriket
  [kivanska flyktingarnas bosättningar]: Kiva
  [togonbarbarernas]: Togon
  [Lohemo]: Lohemo
  [Maita Wali]: Maita_Wali
  [Talamdu]: Talamdu
  [De tusen öarnas krig]: De_tusen_öarnas_krig
  [Kabukalliflottorna]: Kabukalliflottorna
  [Norra alliansen]: Norra_alliansen
  [Unkindudynastin]: Unkindudynastin
  [Tarasharkrigen]: Tarasharkrigen
  [Uppgörelsen i Yanshu]: Uppgörelsen_i_Yanshu
  [Mawuta]: Mawuta
  [Omo N'Oba]: Omo_NOba
  [Djende Bohao]: Djende_Bohao
  [Shaoshao dor Aman]: Shaoshao_dor_Aman
  [Bambara Debre]: Bambara_Debre
  [Örådets salar]: Örådets_salar
  [Iset Azarmisherah]: Iset_Azarmisherah
  [Moran]: Moran