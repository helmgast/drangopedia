---
created_at: '2012-10-28T07:47:17Z'
id: 'Nhim-Karak'
links:
  category:
  - Lägre vandöda
  - Mardrömsbränsle
  - Mortuach
  - Plågor
  - Team Nanórgona
  - Viljelösa skal
  mention:
  - Akpilos
  - 'Ansale-Idon'
  - Atârhaxamanerna
  - Brännandet av Edron
  - Calniaincidenten
  - 'Cuvri''an'
  - Edron
  - 'Gim''naud'
  - Himmelsbergen
  - Imageotas Hayaxarams
  - Mortuach
  - Omeyocantli
  - Raptarinanki
  - Tshuhalameth
  - Verduhrakh
  - Yanaidars klockor
title: 'Nhim-Karak'
---

Nhim-Karak var en av de största [mortuachdrakar] som världen sett, en fasa som i milennier från sina
boningar i [Himmelsbergen] hemsökte [Akpilos] och [Edron]. Nanórgonas fängslande av [Tshuhalameth] i
[Ansale-Idon] gjorde Nhim-Karak mycket vredgad, och den deltog sedermera entusiastiskt i [Brännandet
av Edron], där den nedgjorde [Imageotas Hayaxarams] hela flotta i ett flammande inferno, och sände
ettusen [Odödliga] till deras grav på trapporna till [Edrons väldiga ziggurat]. Men drakarna hade
underskattat Nanórgonas makt, och han nedgjorde Nhim-Karak med en mäktig besvärjelse som slet
drakens kött från dess ben och inälvorna ur dess innanmäte, och reducerade den till livlösa,
förtorkade likdelar.

Två tusen år senare, efter sitt återuppvaknande, återvände Nanórgona till Edrons ruiner, där han
animerade den titaniska drakens kropp med mäktig magi, som han en gång gjort med Tshuhalameth, men
nu utan själ; Nhim-Karak var blott ett vandött skal, helt styrt av nekromantikerns vilja. Detta
monstrum användes sedan av Nanórgona under [Calniaincidenten] som distraktionsmoment. Tack vare dess
vandöda status var Nhim-Karak opåverkad av [Yanaidars klockor], och medan [Verduhrakh],
[Omeyocantli] och [Gim'naud] inte kunde närma sig klockorna som placerats på det kungliga slottets
tak sysselsatte sig Nhim-Karak med att så ödeläggelse omkring sig. Efter mycket hårda strider
omintetgjordes Nhim-Karak slutgiltigen av Omeyocantli och Gim'naud, efter att klockarna tystats av
[Cuvri'ans] förkämpar.

  [mortuachdrakar]: Mortuach
  [Himmelsbergen]: Himmelsbergen
  [Akpilos]: Akpilos
  [Edron]: Edron
  [Tshuhalameth]: Tshuhalameth
  [Ansale-Idon]: Ansale-Idon
  [Brännandet av Edron]: Brännandet_av_Edron
  [Imageotas Hayaxarams]: Imageotas_Hayaxarams
  [Odödliga]: Atârhaxamanerna
  [Edrons väldiga ziggurat]: Raptarinanki
  [Calniaincidenten]: Calniaincidenten
  [Yanaidars klockor]: Yanaidars_klockor
  [Verduhrakh]: Verduhrakh
  [Omeyocantli]: Omeyocantli
  [Gim'naud]: Gimnaud
  [Cuvri'ans]: Cuvrian