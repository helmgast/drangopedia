---
author: Lycan
created_at: '2010-05-19T21:46:36Z'
id: Tawtema
links:
  category:
  - Växter
  mention:
  - Kiva
  - 'Ok''oaru'
title: Tawtema
---

"Usulas vita träd", ett oleanderträd med närmast vit bark, endemiskt till ett fåtal öar i södra
arkipelagen. Inom [Ok'oaru] har träden tillskrivits en serie mystiska egenskaper och används i någon
mån som en sorts udda valuta av ofattbart värde; ju större och äldre och vackrare träd, desto mer är
det värt. Gamla tawtematräd sträcker sig inte sällan mer än 50 meter över marken, och antas vara
åtskilliga sekel (somliga säger millennier) gamla. Enligt legenderna fördes fröna till de äldsta av
dessa träd över havet från [Kiva], vars ljus ännu kan anas när regndroppar gnistrar i deras blekblå
blommor.

  [Ok'oaru]: Okoaru
  [Kiva]: Kiva