---
created_at: '2014-08-28T20:11:38Z'
id: Menehezeth
links:
  category:
  - Aktivister
  - Borttappade saker
  - Drakalliansen
  - Folk i Stora Arkipelagen
  - Hetsporrar
  - Lumian
  - Magiker
  - Officiella karaktärer
  - Vattendväljare
  mention:
  - 'Adna dor Olam-Sheru'
  - Coomaror
  - Djahiriwâtea
  - Dokk Wansi
  - Drakalliansen
  - Hashirah
  - Huhuemate
  - 'Iana-Ahiwa'
  - Iset Azarmisherah
  - Kamo
  - Kapten Manoko
  - Lumian
  - Makea
  - Melusiner
  - Mindas
  - Rana
  - Rauthvaari
  - 'Rool N''rega'
  - Sarathikonfederationen
  - Sembrouthes
  - Sinadera
  - Stora Arkipelagen
  - Stora universitetet
  - Tarasharkriget
  - Thrakutha
  - Vågentiteten
  - Yémaya Chango
title: Menehezeth
---

Menehezeth är en [lumiandrake] som är verksam i [Stora Arkipelagen], där hon ofta av de lärde
placeras i en slags beskyddartriad med [Huhuemate] och [Djahiriwâtea]. Hon beskrivs sedan sitt
deltagande i [Tarasharkriget] ofta som en nobel krigare; där [Huhuemate] står för djupa tankar och
långsiktiga planer och [Djahiriwâtea] för förbjuden kunskap och mörk magi excellerar Menehezeth i
råstyrka, snabbhet och renhjärtad handlingskraft.

Menehezeth står i nära förbund med havsdjupen, och har förbindelser med både [Melusiner], [Coomaror]
och andra vattenlevande ting. I dimhöljd forntid långt före Tarasharkriget skall hon ha stått på god
fot med [Sembrouthes], som dock förrådde henne för att ansluta sig till [Iset Azarmisherah] och
[Thrakutha] i utplånandet av [Sarathikonfederationen]; Menehezeth fängslades i en avgrund på
havsbotten, och försmäktade där i en halv eon innan hon undsattes av gudarna [Makea] och [Kamo]. Hon
återkom till en Övärld härjad av krig, och vägledde [Adna dor Olam-Sheru] i
[Tarasharkrigets][Tarasharkriget] inledningsskede, något som kan ha gett honom ett visst mått av
hybris och bidragit till att förvärra hela situationen. Kanske var detta drakens avsikt, att på
något sätt använda Tarasharkriget som ett verktyg för att cementera enighet bland de olika
darkenerfolken i Arkipelagen. I slutändan deltog hon i öppna angrepp mot ebhroniterna, men spelade
sannolikt en mindre praktisk roll än hon kom att göra i de oräkneliga legender om Tarasharkriget som
senare frodades.

Vad Menehezeth gjort på senare år är oklart; hon hade, i motsats till vad många tror, inget direkt
att göra med grundandet av [Stora universitetet], men skänkte en del artefakter och skrifter till
[Rool N'rega] som senare hamnade i universitetets samlingar. Hennes uråldriga fiendeskap med
Thrakutha resulterade sedermera i dennes förjagande från Arkipelagen, sedan Menehezeth både direkt
och indirekt bistått [Kapten Manoko] i hans jakt på mortuachdraken. Under [Vågentitetens]
uppvaknande på Luberos försvann Menehezeth i strid mot [Mindas], [Rauthvaaris] tjänare, och har
sedan dess inte synts till. Hennes väktares drakväktarband har dock inte upplösts, vilket starkt
antyder att Menehezeth är vid liv - kanske har Rauthvaari fängslat henne på något sätt.

Menehezeth är cirka fjorton meter lång, med stora fenor skimrande i regnbågens alla färger. Hennes
fjäll är djupt turkosa, som ett stormande hav, och ögonen rubinröda. Hon saknar horn, ryggfenan är
itusliten och ett stort ärr löper över nacken, tillfogat henne i forntiden av Sembrouthes.

Väktare
-------

Likt många av [Drakalliansens] medlemmar har Menehezeth trenne drakväktare, något som skapat
spekulationer om att hon månne tillhör denna grupp - varför annars skriva under på deras doktriner?
Av dessa hennes tre kända drakväktare var ingen aktiv under Tarasharkrigen; de tycks samtliga vara
av mycket yngre datum, något som också rimmar väl med drakväktarna i alliansen. De är:

-   [Yémaya Chango], jägare och schaman från [Rana].\
-   [Dokk Wansi], krigarpoet från [Sinadera]
-   [Hashirah], melusin från [Iana-Ahiwa]

Av dessa tre har åtminstone de två första under det senaste seklet tagit mycket aktiva roller i
händelser runtom i Arkipelagen, kanske föga förvånande med tanke på deras mästarinnas historia av
att vara allt annat än indirekt. Hashirah har inte märkts av lika mycket, något som antagligen beror
på att hans agerande ägt rum utanför människornas horisont, i melusinernas okända domäner.

  [lumiandrake]: Lumian
  [Stora Arkipelagen]: Stora_Arkipelagen
  [Huhuemate]: Huhuemate
  [Djahiriwâtea]: Djahiriwâtea
  [Tarasharkriget]: Tarasharkriget
  [Melusiner]: Melusiner
  [Coomaror]: Coomaror
  [Sembrouthes]: Sembrouthes
  [Iset Azarmisherah]: Iset_Azarmisherah
  [Thrakutha]: Thrakutha
  [Sarathikonfederationen]: Sarathikonfederationen
  [Makea]: Makea
  [Kamo]: Kamo
  [Adna dor Olam-Sheru]: Adna_dor_Olam-Sheru
  [Stora universitetet]: Stora_universitetet
  [Rool N'rega]: Rool_Nrega
  [Kapten Manoko]: Kapten_Manoko
  [Vågentitetens]: Vågentiteten
  [Mindas]: Mindas
  [Rauthvaaris]: Rauthvaari
  [Drakalliansens]: Drakalliansen
  [Yémaya Chango]: Yémaya_Chango
  [Rana]: Rana
  [Dokk Wansi]: Dokk_Wansi
  [Sinadera]: Sinadera
  [Hashirah]: Hashirah
  [Iana-Ahiwa]: Iana-Ahiwa