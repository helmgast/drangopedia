---
created_at: '2012-11-22T14:25:14Z'
id: Moróga
links:
  category:
  - Colonier
  - Despoter
  - Drakväktare
  - Hädangångna
  - Magiker
  - Officiella karaktärer
  - Uråldriga
  mention:
  - Akephos
  - Drakväktarstav
  - Góhlbrandh
  - Inalea thal Astran
  - Malkom Trevena
  - Ryttarkriget
title: Moróga
---

Moróga <s>Häxmästare</s> Drakmästaren var länge Utmarks härskare; en mäktig trollkarl med
långtgående och hänsynslösa planer. Mest fruktad var han för den kontroll han utövade över
mortuachdraken [Góhlbrandh], vilket sedermera också blev hans fall - efter att Moróga och hans
arméer anslöt sig till den raunländska [invasionen av Drunok] bröt sig draken på något vis fri och
slukade sin herre. Morógas saga var all, hans arméer skingrades, och Góhlbrand flög norrut, mot
nordanvinden, och ut ur historien. Drakväkterskan [Inalea] trodde att Moróga kan ha varit densamme
som drakväktaren [Akephos] i det forna Colonan, som lyckades utnyttja sitt band till sin drake för
att skaffa sig fullständig kontroll över den. Det faktum att Moróga bar en [Drakväktarstav] tycks
understödja Inaleas hypotes, men var denna stav tog vägen efter [Ryttarkriget][invasionen av Drunok]
tycks ingen veta.\
Mycket av Morógas resurser och arméer togs sedermera över av [Malkom Trevena], då denne gick i exil
i Utmark efter raunernas nederlag.\

  [Góhlbrandh]: Góhlbrandh
  [invasionen av Drunok]: Ryttarkriget
  [Inalea]: Inalea_thal_Astran
  [Akephos]: Akephos
  [Drakväktarstav]: Drakväktarstav
  [Malkom Trevena]: Malkom_Trevena