---
created_at: '2014-08-24T05:21:39Z'
id: Senro
links:
  category:
  - Lågmagiska platser
  - Öar
  mention:
  - Centrala Arkipelagen
  - Garandor
  - Gilani
  - Iset Azarmisherah
  - Stora Universitetet
  - Tainoa
title: Senro
---

Senro är en relativt stor men helt obebodd ö i [Centrala Arkipelagen], klippig, grusig och karg med
svårtillgängliga, branta kuster och få naturtillgångar att tala om; färskvatten samlas bara i några
få grunda gölar. Ön är ett berömt landmärke då den är ganska höglänt och ligger längst många viktiga
farleder, men har ändå varit i stort ointressant under hela Arkipelagens historia. Till och med djur
verkar sky ön, och den bebos mest av fåglar. Myterna säger att Senro förrödes för evigt av [Isets]
magi under hans krig mot [Tainoa] i forntiden, och magiker har länge känt till att ön är magidöd för
samtliga aspekter, vilket vållat en del filosofisk debatt vid universiteten. Självaste [Gilani], som
bedrev en hel del geologiskt fältarbete på Senro, skrev en berömd avhandling där han diskuterade
huruvida öns ogästvänlighet var en konsekvens av dess lågmagiska tillstånd, eller om lågmagiskheten
var en konsekvens av ogästvänligheten. Många missade dock helt den ironiska dimension denna
hönan-och-ägget-diskussion var avsedd att ha, och den förs således än idag på [Stora Universitetet]
i [Garandor], om än mest när folk druckit för mycket lohemisk bananlikör.

  [Centrala Arkipelagen]: Centrala_Arkipelagen
  [Isets]: Iset_Azarmisherah
  [Tainoa]: Tainoa
  [Gilani]: Gilani
  [Stora Universitetet]: Stora_Universitetet
  [Garandor]: Garandor