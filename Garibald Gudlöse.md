---
author: Lycan
created_at: '2012-09-23T16:34:37Z'
id: Garibald Gudlöse
links:
  category:
  - Apostater
  - Bråkstakar
  - Hårdingar
  - Jargier
  - Landsförvisade
  - Legoknektar
  - Statschefer
  mention:
  - Fallos Maximos
  - Garandor
  - Garibaldien
  - Hjaon Rincan
  - Luberos
  - Mal Kamat
  - Oritons fria legion
  - Raimon Trastamére av Aladene
  - Tir na Yssan
  occurrence:
  - Klaus_Kinski.jpg
title: Garibald Gudlöse
---

![][1] Garibald Gudlöse, eller Garibaldus av Irian, som han egentligen heter, är ledare för [Oritons
fria legion], en nästan två tusen man stark bunte hyrsvärd. Han är en skrävlare, en mördare, och
sannolikt en dåre, men eftersom han kontrollerar den största väpnade styrkan i hela [Garandor] är
det många som trots detta sett för bäst att försöka få honom på sin sida - däribland den sabriske
hertig [Raimon Trastamére av Aladene] och Fraktionens talman [Hjaon Rincan]. Garibald har således på
kort tid blivit någon man kan stöta på även i Garandors finare krestar, på banketter och festivaler
och stormöten, där han både fängslat och förfärat med sin påtagliga karisma kontrasterad av sitt
burdusa, råbarkade sätt. Hur klipsk han egentligen är råder det mycket delade meningar om - somliga
betraktar honom och hans oberäknelighet som ett genuint hot, andra tror att han bara är ett högljutt
råskinn, och att Oritons fria legion snart kommer glida ur hans händer.

Garibald är en jätte till karl, jämfört med hur jargier är mest, bredaxlad och grovhuggen. Han kan
konsten att klä sig väl, i sabriska brokadvästar och elegant livré, men envisas med att bära slitna
läderstövlar med sporrar varthelst han går, täckta av torkad lera. Sitt smutsblonda hår orkar han
sällan kamma ordentligt, och allt som oftast hänger det stripigt ur en sliten stålhjälm. Hans ögon
är klarblå och fagra, enligt Arkipelagiska normer, men den vilda, närmast vansinniga blicken i dem
kan få även Garandors djärva män och kvinnor att skruva lite obekvämt på sig. Garibald bär [Fallos
Maximos], ett storsvärd med flamklinga som har ett långt och skamfilat rykte både i Jargien och
Övärlden.

Senaste tidens händelser
------------------------

[Oritons fria legion] hyrdes in av [Tir na Yssan] i syfte att göra anspråk på [Luberos] för
organisationens räkning. Som ett led i planen landsteg sabrierna och deras legoknektar på [Mal
Kamat]. Efter hårda strider mot regionens tiraker tröttnade emellertid Garibaldus på sabriernas
storslagna planer och bestämde sig istället för att lägga svärdet på hyllan (bildligt talat). Han
stannade kvar med de av kompaniet som så önskade och utropade staten [Garibaldien].\
\
**Resurser: 20 (Oritons fria legion)**\
**Rykte: 17 (Ökänd legokapten)**

  [1]: Klaus_Kinski.jpg "Klaus_Kinski.jpg"
  [Oritons fria legion]: Oritons_fria_legion
  [Garandor]: Garandor
  [Raimon Trastamére av Aladene]: Raimon_Trastamére_av_Aladene
  [Hjaon Rincan]: Hjaon_Rincan
  [Fallos Maximos]: Fallos_Maximos
  [Tir na Yssan]: Tir_na_Yssan
  [Luberos]: Luberos
  [Mal Kamat]: Mal_Kamat
  [Garibaldien]: Garibaldien