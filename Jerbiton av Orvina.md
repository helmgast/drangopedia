---
author: Ymir
category:
- Akademiker
- Gudsmän
- Historiska personer
created_at: '2013-10-03T00:50:32Z'
id: jerbiton av orvina
title: Jerbiton av Orvina
---
Jerbiton av Orvina var en sabrisk munk och skriftlärd på 1300-talet sabrisk tideräkning. Han var verksam inom den fredliga grenen av [Sankt Eoboths vapenbröders samfund], och spenderade livet med att resa mellan olika kloster i Consaber och Jargien och kopiera viktiga skrifter. Hans mest berömda resa företogs till [Stora universitetet] i det mytomspunna [Garandor] bortom haven, men alla hans översättningar av arkipelagiska verk tros ha gått förlorade i [Turina-branden 1438]. Jerbitons största vikt för eftervärlden har istället blivit hans översättningar till jargiska av sabriska religiösa verk, och hans skrifter på kyrklig jargiska parallellt med sabriska, som sammantaget tjänat till att tillgängliggöra sabrisk lärdom och teologi för Jargiens lärde. Viktiga verk översatta eller sammanställda av Jerbiton är till exempel [Turinas helgonaskrifter], [Garandors helgonaskrifter], [St Eoboths katekes], [St Eoboths mysterier] volym IV-VI, samt [Drottning St Constances liv och gärning].

  [Sankt Eoboths vapenbröders samfund]: Sankt_Eoboths_vapenbröders_samfund
  [Stora universitetet]: Stora_universitetet
  [Garandor]: Garandor
  [Turina-branden 1438]: Turina-branden_1438
  [Turinas helgonaskrifter]: Turinas_helgonaskrifter
  [Garandors helgonaskrifter]: Garandors_helgonaskrifter
  [St Eoboths katekes]: St_Eoboths_katekes
  [St Eoboths mysterier]: St_Eoboths_mysterier
  [Drottning St Constances liv och gärning]: Drottning_St_Constances_liv_och_gärning