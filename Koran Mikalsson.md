---
author: Joel
created_at: '2011-02-18T04:22:30Z'
id: Koran Mikalsson
links:
  category:
  - Asharier
  - Bondsöner
  - Knivkastare
  - Legoknektar
  - Musikaliska begåvningar
  - Rollpersoner
  - Smeder
title: Koran Mikalsson
---

Asharisk ung man av enkel börd som med förfärande liten framgång sökt lyckan som bonddräng,
kofösare, smedslärling och legoknekt. Det enda han hittills verkligen excellerat som är
försöksobjekt för magiska experiment, men det går att argumentera för att han misslyckades även med
detta genom att inte avlida som planerat. Till hans försvar ska sägas att han var nästan helt
oskyldig till att smedjan brann ned och att hans legoknektskapten visade sig vara en riktig klåpare.

Koran är rejäl och händig, men inte särskilt boklärd. Man skulle kunna säga att han är slipad som en
gråsten, men det är till föga tröst för den som får stenen i huvudet. Han är en acceptabel smed,
godtagbar som gycklare och flöjtspelare samt kapabel med ett flertal olika vapen såväl som nävarna.
Även om han inte har en direkt fallenhet för jordbruk eller boskapsskötsel är han tillräckligt
bevandrad för att kunna klara av sysslorna hjälpligt.