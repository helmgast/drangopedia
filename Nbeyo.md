---
author: Ymir
category:
- Barbarer
- Darkener
- Fraktioner
- Hetsporrar
- Jämställdhetsivrare
- Momolan
- Västlandens befolkning
created_at: '2012-09-28T18:37:49Z'
id: nbeyo
title: Nbeyo
---
Nbeyo är en stor, krigisk konfederation av [darkenerstammar] som dominerar södra [Momolan] fram till den jargiska kolonin [Colostro]. De är arvtagare till den gamla [Izuba-konfederationen] som dominerade samma område. Nbeyos olika stammar styrs ofta av av drottningar och har alltid haft tämligen jämställda samhällen, vilket tidigt föranledde dem att göra gemensam sak med momolanerna och formellt, men inte i praktiken, underkasta sig ekhbeten. Just detta har lett till en del problem – Nbeyos stammars krigare har ofta räddat momolanerna undan många problem, och var de enda som på allvar stod emot cirefalierna under rikets grundande. Samtidigt tar de höga tullar landvägen på all handel med Colostro och lyder allt mer sällan [Liadj-folkets] påbud, speciellt som Nbeyos män har en mycket högre ställning. I praktiken gör de det alltså svårare för ekhbeten att hålla samman sitt redan splittrade rike.

Nbeyo har en schamanistisk religion nära besläktad med [Mbingunis] och [Darfanas], och lever som boskapsdrivare och jägare, även om visst jordbruk och handel bedrivs. Många, såväl män som kvinnor, är legosoldater i Momolan. Utseendemässigt har Nbeyo inga riktigt utmärkande drag, undantaget sina kolsvarta ögon. Hyn är mörkbrun och håret krulligt. De klär sig tämligen lätt i det heta klimatet, men bär praktfulla fjäderplymer, leopardpälsar och smycken. Den härskande [Rizagaruke-stammens] medlemmar brukar smycka sig med märkliga ärrtatueringar, och konfederationens krigare är kända som Västlandens förnämligaste spjutkastare.

  [darkenerstammar]: Darkener
  [Momolan]: Momolan
  [Colostro]: Colostro
  [Izuba-konfederationen]: Izuba-konfederationen
  [Liadj-folkets]: Liadj
  [Mbingunis]: Mbinguni
  [Darfanas]: Darfana
  [Rizagaruke-stammens]: Rizagaruke-stammens