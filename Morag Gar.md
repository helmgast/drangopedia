---
author: Lycan
created_at: '2012-09-27T17:44:44Z'
id: Morag Gar
links:
  category:
  - Bazirktiraker
  - Folk i Garandor
  - Folk i Stora Arkipelagen
  - Oritoner
  mention:
  - Garandor
  - Hurza
  - Kamazhta
  - Khaziz klan Zolod
  - Svärdskvarteren
title: Morag Gar
---

Morag Gar är en kvinnlig bazirktirak från Momolan som på senare år intrigerat och mördat sig till
ledarskapet över det anrika tirakiska legokompaniet [Kamazhta]. Kamaztha är ärligt talat ett
gränsfall mellan legokompani, piratgäng, och en simpel ansamling råskinn, men under Morag Gars
ledarskap har de hursomhaver ökat i inflytande i [Garandors] undre värld efter ett antal djärva
räder. Morag själv verkar mest vara ute efter pengar, men andra, såsom zoloddvärgen [Khaziz], tycks
ändå ha börjat oroa sig över hennes framgångar. Bland hennes egna män sitter hon säkert i toppen,
högt respekterad för sin brutalitet och kompetens, men hon måste träda varsamt fram, eller ha
osannolik tur, om hon inte snart ska stöta sig med någon som hade gjort sig bäst ostött.

Morag Gar residerar i en källare Kamazhtas logement i Garandors [Svärdskvarter], där hon allt som
oftast tillbringar dagarna med att sova, äta blodgröt och slå dank. På nätterna blir det dock fart
på henne och hennes gelikar, och avtal sluts, skallar knäcks, och tärningar kastas. Kroppsligt tycks
hon liten och böjd, med ett djupt ärr över ena ögat och långt, tovigt hår i en mörk hårpiska, men
hon är både stark och smidig för sin storlek. Hon är ständigt understödd av sin brutale underhuggare
[Hurza], en dvärgväxt tirak som kompenserar med osedvanlig frenesi.

**Resurser: 14 (Manskap, skepp)** \
**Rykte: 15 (Ledare för Kamazhta)**

  [Kamazhta]: Kamazhta
  [Garandors]: Garandor
  [Khaziz]: Khaziz_klan_Zolod
  [Svärdskvarter]: Svärdskvarteren
  [Hurza]: Hurza