---
author: Ymir
category:
- Dynastier
- Västlandens historia
created_at: '2011-08-11T04:17:52Z'
id: haxamaniterna
title: Haxamaniterna
---
Haxamaniterna var en edronitisk fursteätt från [Nadaria] som år 2212 e.M. valde att fly det sönderfallande riket. De seglade söderut och etablerade sig i ett land kallat [Karshan], som mer eller mindre utgjorde det som idag är [Taral-halvön]. Haxamaniterna övergick omsider till Mhîmrätten, men de var evinnerligen en rival till den mûhadinska [Zahal-dynastin], och sedan denna försvagats av krig mot [Karagerna] i öster gjorde Haxamaniterna slut på dynastin och erövrade Mûhad, år 2419. De var den sista utländska dynasti som kom att härska över riket, men deras välde varade i tvåhundra år, och satte sina spår i Mûhads kultur; till exempel är [Dunyawa]-modet av idag i mångt och mycket ett arv från Haxamaniterna, för att inte tala om det [Taraliska köket], och så gott som alla [Kajiker] har blod från dem och deras följeslagare i sina ådror.

  [Nadaria]: Nadaria
  [Karshan]: Karshan
  [Taral-halvön]: Taral-halvön
  [Zahal-dynastin]: Zahal-dynastin
  [Karagerna]: Karagerna
  [Dunyawa]: Dräktkultur
  [Taraliska köket]: Matkultur
  [Kajiker]: Kajiker