---
created_at: '2014-08-23T17:38:14Z'
id: 'Sho Boka Sham-Ukin'
links:
  category:
  - Darkener
  - Despoter
  - Diemedéernas välde
  - Folk i Stora Arkipelagen
  - Tronpretendenter
  mention:
  - Aeba
  - Akamador
  - Dada Banda
  - Diemedeiska dynastin
  - Fraktionen
  - Gorzarzyna
  - Induna
  - Jargisk Daaktro i Arkipelagen
  - Jarma
  - Omo
  - 'Sham-Ukin den Store'
  - Stora Arkipelagen
  - Talavan
  - Tiro
title: 'Sho Boka Sham-Ukin'
---

Sho Boka Sham-Ukin är den 15:e kungen av den [Diemedeiska dynastin], arvfurste av [Omo], och gör
därtill anspråk på att vara [Induna] av [Tiro] och [Jarma], ståthållare av [Aeba] och rättmätig
konung av [Akamador]. Han styr sitt rike med järnhand från sin tron i [Talavan], men hans position
är prekär eftersom hans välde är omgivet på alla håll av fiender. Sham-Ukins välde är följaktligen
kraftigt militariserat, med [Stora Arkipelagens] näst mäktigaste krigsmakt och en väldig flotta, och
man eftersträvar hela tiden utveckling och övertag. Inom [Fraktionen] beskrivs Sham-Ukin ofta som en
ond despot, en paranoid galning och ett stort hot, men i själva verket har Diemedeernas ständiga
krig mot Fraktionen gått i stå sedan mer än ett sekel, och det återstår att se om Sho Boka har
större planer än sina föregångare på tronen. Det kan mycket väl vara så, oroande rapporter finns om
hemliga allianser med Arkipelagens makthungriga [jargiska Daakkyrka], vildingar från gudsförgätna
östliga öar, och rentav sabrierna, som Sho Boka annars mer än en gång beskrivit som Arkipelagens
stora fiender, som hans välde och Fraktionen borde göra gemensam sak emot. Det står helt klart att
Sho Boka är ambitiös; han är en förhållandevis ung monark, och ihop med sin högra hand [Dada Banda]
har han genomfört omfattande reformer i sitt rike, men också en intensiv förföljelse av
[Gorzarzynerna] och andra orosstiftare. Men ingen vet säkert om hans mål helt sonika är att behålla
och förbättra det han har, eller att utöka sitt välde i eld och blod, som [Sham-Ukin den Store].

**Resurser: 28 (Enväldig härskare)** \
**Rykte: 29 (Ökänd tyrann, legendarisk furste)**.

  [Diemedeiska dynastin]: Diemedeiska_dynastin
  [Omo]: Omo
  [Induna]: Induna
  [Tiro]: Tiro
  [Jarma]: Jarma
  [Aeba]: Aeba
  [Akamador]: Akamador
  [Talavan]: Talavan
  [Stora Arkipelagens]: Stora_Arkipelagen
  [Fraktionen]: Fraktionen
  [jargiska Daakkyrka]: Jargisk_Daaktro_i_Arkipelagen
  [Dada Banda]: Dada_Banda
  [Gorzarzynerna]: Gorzarzyna
  [Sham-Ukin den Store]: Sham-Ukin_den_Store