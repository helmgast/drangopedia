---
created_at: '2011-09-08T15:37:18Z'
id: Opuno
links:
  category:
  - De åtta fasorna
  - Demoner
  - Kamoriansk schamanism
  mention:
  - Drinmeda
  - Furusklyftan
  - Jixeta
  - 'Yo''surai'
title: 'Opun''o'
---

En kamoriansk skogsdemon med skrämmande krafter. Hon kallas ibland för "Ugglemaran", ett inte helt
missvisande namn. De som sett Opun'o har omväxlande beskrivit henne som ett förvuxet, befjädrat
spädbarn, en enorm, svart uggla och en blandning mellan uggla och människa. Eventuellt har hon någon
koppling till Drottning [Jixetas] av [Drinmeda] storvisir och älskarinna [Yo'surai], som sades ha
förmågan att anta ugglehamn.

Opun'o manifesterar sig av okända anledningar för att pina och ibland döda besjälade varelser. Hon
har synts över hela Kamor, och det tycks inte finnas något mönster i hennes uppdykande. Hennes mest
fruktade förmåga är hennes blick, om man möter den är det omöjligt att bryta den, och man blir
stående, lamslagen, medan Opun'o förbereder det ena eller andra sadistiska djävulstyget. Hon är dock
fullt kapabel att angripa och döda de flesta motståndare. Det pratas fortfarande om massakern i
[Furusklyftan] där hon dödade och åt upp en hel patrull drezindvärgar.

Oavsett vad för infernaliska syften Opun'o har är det dock allmänt känt att hon oftast skonar
kamorianer och tiraker, och särskilt schamaner. Mest ont uppsåt tycks hon bära mot alver, dvärgar
och givetvis alla former av inkräktare; missionärer, handelsmän och resenärer.

  [Jixetas]: Jixeta
  [Drinmeda]: Drinmeda
  [Yo'surai]: Yosurai
  [Furusklyftan]: Furusklyftan