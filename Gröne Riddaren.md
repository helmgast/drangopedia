---
created_at: '2012-05-29T15:05:35Z'
id: Gröne Riddaren
links:
  category:
  - Enigmatiska figurer
  - Riddare
  mention:
  - Akala Gahallan III
  - Arlon
  - Ghaële
  - Malkom Trevena
  - Norrskensnatten
  - Thizara
  - Xinukulter
title: Gröne Riddaren
---

Den Gröne Riddaren var en gåtfull, tyst figur som för en tid uppträdde vid Drunoks hov. Hans
uppdykande sammanföll med [Malkom Trevenas] död, men få lade ihop ett och två i den historien. Den
Gröne Riddaren tolererades vid hovet eftersom lady [Thizara] till synes gick i god för honom, och
vilka krafter som än sänt honom var uppenbarligen vänligt sinnade till Drunoks krona. Under
[Norrskensnatten], när mystiska väsen angrep [Arlon], räddade Den Gröne Riddaren kung [Akala
Gahallan III] undan mördare från Drunoks nyligen förbjudna [Xinukulter], men gick själv hädan på
kuppen. Ur hans fallna skepnad i slottsträdgården reste sig emellertid [Ghaële], en annan
spektakulär individ som stundtals skulle te sig som en skänk från ovan för Drunok.

  [Malkom Trevenas]: Malkom_Trevena
  [Thizara]: Thizara
  [Norrskensnatten]: Norrskensnatten
  [Arlon]: Arlon
  [Akala Gahallan III]: Akala_Gahallan_III
  [Xinukulter]: Xinukulter
  [Ghaële]: Ghaële