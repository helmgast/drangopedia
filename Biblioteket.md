---
author: Lycan
created_at: '2012-09-21T09:03:10Z'
id: Biblioteket
links:
  category:
  - De vita svalorna på berget Vostram
title: Biblioteket
---

Vostramiternas bibliotek har genom åren försätts med en stor mängd böcker, kartor, manuskript och
brev. Det som gör biblioteket unikt är att det förutom rik samling av Daak-relaterade texten även
innehåller en skatt av Tengrim (Mûhadinsk skrift). Bland dessa västerländska skrifter finns en hel
del magiteori och luft- och himmelsmagi. Förbudet mot magi i Daakkyrkan har tolkats liberalt av
Vostramiternas bibliotekarier och den tengrimska samlingen är flitigt läst av systrarna. De som kan
läsa Tengrim är dock försiktiga med att lära ut det tills de vet att personen kommer att respektera
samlingen. Samlingen refereras som den zhaniska samlingen och presenteras i alla kataloger som
tråkig, meningslös och oväsentlig.

Syster Recita är en relativt ung syster (medellängd, ganska smal, vitblont hår), som nyligen fått
ansvar över klosterbiblioteket. För några månader sedan blev hon satt i lära hos den gamla
bibliotekarien, som började bli till åren. Den gamla avled dock efter en kort ökenfeber och Recita
fick ta över utan att ha så god koll på vart alla böcker står och alla system, samlingar och
sorteringar. Hennes bristande kunskap om biblioteket kompenseras hon dock med ett knivskarpt
intellekt och en blick som inte missar något. Vem som läst vad i vilken bok när, är sådant som
Recita vet utan och innan. Hennes intelligens övergår dock lätt i arrogans och illa dold ironi. Vill
man veta något av henne måste man ställa precis rätt fråga. Dumma frågor ger dumma svar.

Att Recita inte riktigt vet vilken bok som står var ger henne lite mindervärdeskomplex och hon
gillar inte att leta upp böcker åt folk.

Recita vet precis vilka som kan läsa Tengrim på klostret (men vet inte att Mirella kan det). Hon kan
gärna hänvisa dem till att bläddra i den Zhaniska samlingen i tron att de inte kommer att förstå
något av det. Om de gör det får Mirella reda på följande: Den zhaniska samlingen har stora mängder
litteratur om luft- och himmelsmagi.

Recita kan övertalas till att berätta vad olika personer har läst för böcker nyligen.

Elzevir har nyligen läst *De sidera et luna*, *Secretum signa caeli* och *Bufo cum oculo*

Esclarmonda har läst *Quam occidere populus*, *Magicis proprietates stella ranas* och *Dev kurbağa
sırları*

Castellosa har läst *Magicis proprietates stella ranas* och *Ultima requies Sanctus sefridus*

Fader Adriatus har läst *Coram malum*

Av alla dessa böcker är det bara *Ultima requies Sanctus sefridus* och *Coram malum* som inte är
utlånade. *Ultima requies Sanctus sefridus* är en helgonlegend, det enda intressanta med den är att
Castellosa gjort mystiska marginalanteckningar i boken. *Coram malum* är ett verk om excorcism och
hur man detekterar onda krafters närvaro.

I allmänhet vet Recita precis vad alla har läst den senaste tiden. Hon är dock en missunsam person
och kräver viss övertalning för att dela med sig av informationen. Om de ställer många sådana frågor
blir dessutom Recita misstänksam. Om hon får bra argument till varför de måste veta kan detta
undvikas. Kom ihåg att hon ser igenom dåliga skäl, men kan bli lurad precis som alla andra. Om
rollpersonerna frågar om personer som inte läst intressanta saker så får du hitta på böcker som folk
läst. Exempel: trädgårdmästaren har läst böcker om träd/växter o.s.v.

Nyckelord Recita:

Överlägsen, Ohjälpsam, Skarp