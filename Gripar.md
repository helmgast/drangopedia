---
author: Ymir
created_at: '2014-01-14T19:17:51Z'
id: Gripar
links:
  category:
  - Besjälade varelser
  - Borttappade saker
  - Jägare
  - Mytväsen
  mention:
  - Coloniska imperiet
  - Consaber
  - Corinth Mundana
  - Djurfolk
  - Legio Colonan
  - Primalväsen
  - Thalamur
  - Ventus
  occurrence:
  - Tapiagrip.jpg
title: Gripar
---

![][1]

Gripar är besjälade monster med en koppling till luftens element, men oklart ursprung. Jargiska
teratologer klassar dem till en grupp av forntidsväsen som förenas av [Ventus], vindarnas språk, men
[Legio Colonan] har noterat att även vissa [Primalväsen] tycks tala ventus, och detta gör språket
svårt att härleda till någon för-kataklysmisk grupp av [Djurfolk]. Griparna var förr av allt att
döma ganska vanliga i [Corinth Mundana], där de hade sina boningar högt upp på ensliga bergssidor,
och som en symbol för makt och dådkraft de blev synnerligen viktiga i [colonisk] symbolik, som har
överlevt i [thalaskisk] och [sabrisk]. Under senare tidevarv har emellertid få, om några,
gripbosättningar påträffats i de kända delarna av Mundana, och många legender gör gällande att dessa
vidunder lämnade världen för länge sedan. Men här och var har påträffats förstenade gripägg,
alldeles gyllene, som ännu betingar ett högt pris som prydnadssaker och alkemiska preparat.

  [1]: Tapiagrip.jpg "Tapiagrip.jpg"
  [Ventus]: Ventus
  [Legio Colonan]: Legio_Colonan
  [Primalväsen]: Primalväsen
  [Djurfolk]: Djurfolk
  [Corinth Mundana]: Corinth_Mundana
  [colonisk]: Coloniska_imperiet
  [thalaskisk]: Thalamur
  [sabrisk]: Consaber