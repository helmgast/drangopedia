---
created_at: '2012-10-23T09:38:49Z'
id: Kurugan
links:
  category:
  - Barbarer
  - Bärsärkar
  - Gingers
  - Gröngölingar
  - Hämndlystna
  - Kamorianer
  - Rollpersoner
  mention:
  - Chaurag
  - 'Dara''nórr'
  - Drunok
  - 'Oku''ni'
  - 'Soro''gan Blodkäft'
  - Sällskapet
  - Zahama
title: 'Kuru''gan'
---

Kuru'gan föddes av en falisk kvinna, av kamorianerna kallad [Zahama], efter en affär med den
dåvarande hövdingens son, [Soro'gan Blodkäft]. Zahama hade varit jagad av någon okänd fiende och
bosatt sig bland kamorianerna med klanens schamans goda vilja.

Vid Kuru'gans födsel uppenbarade sig ulven [Oku'ni] och satte sitt märke på den nyfödde. Därmed fick
Kuru'gan redan från födseln en särskild respekt av klanen och dess schaman. Oku'ni färdades ofta
till [Dara'nórr] och tog många gånger med sig Kuru'gan på milsvida färder. Ynglingen återvände från
dessa med värdefull träning och visdom, och blev tack vare sin särskilda skolning vis och
disciplinerad långt bortom sina unga år.

2976 jt angreps [Dara'nórr] av [Sällskapet]. De sökte Zahama, men fick inte tag på vare sig henne
eller hennes son, trots att de dödade många av stammen under sina utfrågningar.

Massmordet gjorde att Dara'nórr upphörde att existera som klan. Bland de som dödades var Soro'gan,
stammens dåvarande hövding, som vägrade att röja Kuru'gans gömställe trots tortyr. Efter att
Sällskapet drog vidare österut återvände Kuru'gan till de rykande resterna av Dara'nórr. Han svor en
helig ed att hämnas sin far och sitt folk och gav sig av efter cirefalierna. I oräkneliga dagar, med
lite vila och under svåra vedermödor, spårade så Kuru'gan sina edsvurna fiender.

Det var först när ynglingen började komma nära sitt mål som Oku'ni uppenbarade sig för honom igen.
Ulven varnade Kuru'gan för att förtäras av hat och antydde att hon tränat honom sedan barnsben för
att inte ge efter för sitt inre mörker, ens under de svåraste av prövningar. Oku'ni visade Kuru'gan
i flera visioner hur [Chaurag], Skuggulven, livnärde sig på Kuru'gans vrede och gjorde
hövdingasonens kropp och förtvivlan till sina illasinnade verktyg. Oku'ni instruerade Kuru'gan att
mot detta hot ställa sitt mod och sin stolthet, och sade att resan österut kunde ge Kuru'gan insikt
om sitt tillstånd och sitt öde och smida viktiga vänskaper, så länge han mäktade bemästra sitt hat.
Om han misslyckades med detta skulle han emellertid gå under, och Kamors skogar skulle bli än
mörkare.

Kuru'gan anlände omsider i [Drunok], tätt i hälarna på [Sällskapets][Sällskapet] hantlangare. Han
lyckades störa ett planerat angrepp mot en grupp resenärer, men trots att Sällskapets krigare
besegrades kom deras ledare undan. Händelsen räckte dock för att få Kuru'gan att inse att Sällskapet
hade fler fiender än honom, och därmed potentiella allierade.

  [Zahama]: Zahama
  [Soro'gan Blodkäft]: Sorogan_Blodkäft
  [Oku'ni]: Okuni
  [Dara'nórr]: Daranórr
  [Sällskapet]: Sällskapet
  [Chaurag]: Chaurag
  [Drunok]: Drunok