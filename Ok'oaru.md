---
author: Lycan
category:
- Folkslag
- Människofolk
- Work in progress
created_at: '2013-08-09T20:24:19Z'
id: ok'oaru
title: Ok'oaru
---
Ok'oaru \[ˈəkːˈəɾɔ\] är en inhemsk folkgrupp i södra [arkipelagen] som traditionellt har bebott de öar som idag räknas till [A o Hanno'wa odende] (undantaget [Pe'apes] märkliga invånare som ännu inte erkänner någon härskare\]\].

Folkgruppens ursprung är omtvistat. Ok'oaru själva säger att de kom västerifrån, vilket har skapat en traditionell uppfattning i arkipelagen att de direkt härstammar från [Phunguwe]. Det finns även andra tydliga kulturella paralleller mellan ok'oaru och phunguwe som stärker den tesen. Som många historiker påpekat finns det dock inkongruenser i phunguwe-ok'oaru-kopplingen, framför allt fornlämningar på ok'oarus öar som är uppenbart äldre än den phungusiska erövringen, men också orimligheten i att samtliga öar (speciellt den relativt närbelägna [Tientu]) skulle förblivit obebodda ända fram till phunguwes dagar.

## Historia

[Södra arkipelagen] är avlägset, avstånden i arkipelagen är större än man generellt föreställer sig, och de [Yttersta öarna] har i många sammanhang blivit en separat politisk entitet sett mot resten av arkipelagen. Phungusiska bosättare nådde de yttre öarna i vågor med start 6076 ark. Av vad det går att få fram ur bevarad byråkratisk korrespondens från den phungusiska eran upprättades bosättningar och lokala styren på de yttre öarna, och dessa var, under sitt phungusiska styre, lika moderna som resten av arkipelagen.

Med [Triadkrigen] och de [Lubandiska krigen] blev dock den phungusiska centralmakten allt svagare, och man förlorade kontakt med fler och fler och de mer perifera kolonierna. De yttre öarna var bland de första som trillade bort. Efter detta råder närmst total tystnad vad gäller de yttre öarna i hundratals år.

Först i det relativa lugnet efter [tarasharkrigets] slut upprättades återigen kontakter med de yttre öarna. De hade då mångt om mycket antagit den form de än idag har, socialt och kulturellt. År 10040 at är i princip alla av de yttre öarna enade under kung [Hanno Shokei].

## Kultur

Ok'oaru, avlägset placerade som de är, är något av arkipelagens märkliga nästkusin. Deras utseende, sedvänjor är märkbart unika, och deras generella kultur uppvisar inte alls de drag av kultursynkretisk smältdegel som annars är standard i den stora arkipelagen. Ok'oaru har traditionellt format sig i små enheter, byar och stammar, vilka har bundits samman i mer komplexa politiska enheter i takt med att befolkningen spridit sig och behovet av statsmakt ökat.

### Hortikultur

Vetenskapsmannen [Banju Hakk] från [Bambara Debre] som specialiserat sig på hortikultur har studerat ok'oarus grödor, och menar att de är ovanligt livskraftiga och frodiga och verkar vara resultatet av många års aktivt kultiverande och experimenterade med olika växtarter. Banju har försökt att få [Örådet] att börja odla ok'oarus grödor på större skala i [Norra arkipelagen], hittills utan resultat.

  [arkipelagen]: Stora_arkipelagen
  [A o Hanno'wa odende]: A_o_Hannowa_odende
  [Pe'apes]: Peape
  [Phunguwe]: Phunguwe
  [Tientu]: Tientu
  [Södra arkipelagen]: Södra_arkipelagen
  [Yttersta öarna]: Yttersta_öarna
  [Triadkrigen]: Triadkrigen
  [Lubandiska krigen]: Lubandiska_krigen
  [tarasharkrigets]: Tarasharkriget
  [Hanno Shokei]: Hanno_Shokei
  [Banju Hakk]: Banju_Hakk
  [Bambara Debre]: Stora_Universitetet
  [Örådet]: Örådet
  [Norra arkipelagen]: Norra_arkipelagen