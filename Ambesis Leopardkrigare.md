---
created_at: '2010-09-25T00:17:18Z'
id: Ambesis Leopardkrigare
links:
  category:
  - Folk i Stora Arkipelagen
  - Forianer
  - Fraktionen
  mention:
  - Ambesikonfederationen
  - Clotaire
  - Lunslakten
  - Mandagor av Tiro
  - Oyhen
title: Ambesis Leopardkrigare
---

Leopardkrigarna är ett elitgarde som tjänar kungen av [Ambesikonfederationen] i Forion. Mest omtalad
är denna skara på grund av sitt invigningsprov, där en man skickas ensam in i Dabus hemsökta
djungler beväpnad endast med en kniv, och förväntas tillbringa en månad där innan han återkommer
till civilisationen. Han förväntas då vara en ny man, härdad av att ha överlevt Dabus fasor,
uthållig, stark och snabb som få andra. De som återvänder måste döda en svulten leopard med bara
händerna inför Ambesis gyllene tron, och klarar de också detta prov kröns de med en krona av vita
fjädrar och får leopardens skinn att bära som en kappa över sina axlar. De svär sedan sin lojalitet
till Ambesikungen, och har alltid en hedersplats i hans salar.

[Clotaire] av Forion tog med sig ett okänt antal Leopardkrigare till Arkipelagen, där de tycks gå
hans och [Mandagors] ärenden - mer än tre åt gången har aldrig synts, men det sägs att de totalt är
sex eller sju - två lär ha stupat i [Lunslakten]. I övärlden rustar de sig tyngre än de vanligtvis
gör i Forion, och kompletterar sina assegajer, djapoor-svärd och sköldar med fjällpansar, arm- och
benskenor, och i undantagsfall även hjälmar eller stålmasker. På huvudet bär de gärna de slitna
resterna av de fjäderplymer de kröntes med i det avlägsna Forion, och de har fått ett rykte om sig
att vara snara att ta otäcka troféer av sina fallna motståndare; en särskilt ökänd krigare vid namn
[Oyhen] har sin fars dråpares förkrympta huvud knutet vid sitt bälte.

  [Ambesikonfederationen]: Ambesikonfederationen
  [Clotaire]: Clotaire
  [Mandagors]: Mandagor_av_Tiro
  [Lunslakten]: Lunslakten
  [Oyhen]: Oyhen