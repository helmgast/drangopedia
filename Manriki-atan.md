---
created_at: '2013-09-19T16:20:45Z'
id: 'Manriki-atan'
links:
  category:
  - Vapen
  mention:
  - Inalea
  occurrence:
  - 'Manriki-atan.jpg'
title: 'Manriki-atan'
---

Drakväkterskan [Inalea] brukar ofta detta exotiska vapen, en kombination av en så kallad *manriki*
och en stridshacka. "Atan" är thalaskiskans ord för "skära", medan namnet "manriki" är av mer oklar
betydelse; det ligger närmast till hands att anta att vapnet har alviskt ursprung, men källor
antyder att det är ett uppvisningsvapen från tiden då Västcolonan blev Thalamur. "Manrika" är ett
flicknamn från denna tid som vapnet måhända har uppkallats efter, om än av okänd anledning. Grunden
är en omkring 5 fot lång kedja med en tyngd i ena änden och ett knivblad i den andra, men Inaleas
slutar istället i en skära, närmast påminnande om en kort stridshacka.. Skäran kan vid behov lossas
från kedjan för att används som sidovapen. Ett effektivt användande av manrikin kräver ganska mycket
träning. Genom att man snabbt sätter kedjan i rörelse blir dess rörelser svåra för motståndaren att
följa, och man kan avleda och parera hans vapen, snärja honom och angripa med kedjans båda ändar.
Tyngden kräver långa, cirkulära rörelser för att bli verkligt effektiv, medan skäran med sitt korta
skaft alltid går att greppa för att snabbt hugga mot motståndaren. Inalea älskar att snärja
motståndarens hals med kedjan och använda sin kroppstyngd och rörelseenergi för att knäcka hans
nacke, men det är en extravagant teknik hon, sin skicklighet till trots, sällan får tillfälle att
använda.

![][1]

+--------+---------+--------+--------+--------+--------+--------+--------+--------+--------+--------+
| Kedj   | Hu      | Kro    | Stic   | STYK   | Fattn  | BRYT   | SI     | Längd  | Vikt   | Pris   |
| evapen | ggskada | sskada | kskada |        |        |        |        |        |        |        |
+:=======+=========+========+========+========+========+========+========+========+========+========+
| Manrik | H+2     | K      | SO     | 8      | 2H     | 12     | 4/2    | 185 cm | 2,2 kg | \-     |
| i-atan |         | +Ob1T6 | b2T6+2 |        |        |        |        |        |        |        |
+--------+---------+--------+--------+--------+--------+--------+--------+--------+--------+--------+

*Regler: Manrikin hålls med två händer, men kedjan är lång nog för att man utan problem ska kunna
angripa med båda ändarna. Detta kräver dock lite övning, och om man inte behärskar lämpliga
vapentekniker ger det fortfarande Ob1T6 i svårighet. Kedjan går utmärkt att utföra ett otal
låsningar, fällningar och finter med, men också det är inget man lär sig i en handvändning. Manriki
är ett svårhanterat vapen, men mycket användbart..*

  [Inalea]: Inalea
  [1]: Manriki-atan.jpg "Manriki-atan.jpg"