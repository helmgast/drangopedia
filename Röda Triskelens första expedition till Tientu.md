---
created_at: '2013-07-15T18:26:09Z'
id: Röda Triskelens första expedition till Tientu
links:
  category:
  - Expeditioner
  mention:
  - Afunakwa Imru
  - Amilo
  - Arienne Senlis Devin de Ryon
  - Bertrand Marcomb
  - Claimon Trencavel
  - De Yttre Öarna
  - Den Röda Triskelen
  - Den Vita Sierskan
  - Etien Durmand
  - Faradan
  - Garandor
  - Hanno Shokei
  - Indarie
  - Luċien Armares
  - Marcel Devin de Ryon
  - Nammadi
  - 'Ok''oaru'
  - Rapuwai
  - Rogier Valthorn av Aliana
  - 'Sho Boka Sham-Ukin'
  - Sjöstjärnan
  - 'Thiery Samand Armé-Dachaud'
  - Tientu
  - Wabajuni
title: Röda Triskelens första expedition till Tientu
---

I förberedelse för en eventuell konflikt mellan [Nammadi] och sabrierna och deras allierade fattar
[Den Röda Triskelen] beslut om att sondera det politiska läget på de mer perifera öarna i
arkipelagen i jakt efter potentiella allierade. [Bertrand Marcomb] ansvarar för förhandlingar med
[Sho Boka Sham-Ukin], medan [Marcel Devin de Ryon] ges i uppdrag att färdas till [De Yttre Öarna].
Marcel bryter dock benet i en olycka någon vecka innan planerad avgång, och [Thiery] och Marcel får
improvisera ihop en något annorlunda besättning. I slutändan väljer Marcel sin fu, [Arienne Senlis],
som sin ställföreträdare, samtidigt som Thiery samlat några av sina mest pålitliga underhuggare att
ackompanjera Arienne.

Skeppet som väljs ut för uppdraget är [Stjöstjärnan] (under kapten [Faradan]), ett snabbt och
bekvämt skepp med goda förutsättningar för en längre resa över grundare vatten. Passagerare värda
att notera ombord är förutom Arien och kaptene Faradan Thierys agenter [Luċien] och [Etien],
kargören [Rogier Valthorn], munken [Claimon Trencavel] (som följer med till följd av ett avtal med
den sabriska daakkyrkan i [Garandor]).

Sjöstjärnan hade goda vindar och nådde den lilla bosättningen [Rapuwai] på västra [Amilo] relativt
fort och utan problem. Man fyllde på förråden, bytte till sig en större mängd värdefulla pärlor och
Claimon samtalade med den enigmatiska [vita sierskan]. Färden fortsatte därefter söderut, och var
tursamt besparad från spännande händelser. Utanför [Tientu] stoppades Stjöstjärnan av [konung
Hannos] stridskanoter, och eskorterades till [Wabajuni], Tientus viktigaste hamn och Hannos hemvist.
Väl framme blev det snart expeditionen uppenbart att Wabajuni primärt beboddes av kvinnor, och att
närvaron av män i staden inte sågs med blida ögon. Man beslöt därför att skicka en mycket liten
delegation till Hannos hov, bestående av Arienne, Lucien, Etien och Claimon.

Delegationen beviljades därefter audiens med konungen, och inbjöds att bo i det kungliga palatset.
Sabrierna upplevde en svårighet i ett närma sig [Ok'oarus] härskare med förslag om allians då denne
verkade ha en något för megalomanisk karaktär. Dödläget bröts när hans drottning, [Afunakwa Imru],
skadades svårt av lokala insurgenter. Ett avtal slöts då med Hanno. Sabrierna förband sig att föra
drottningen till Garandor, där de skulle ombesörja för att ge henne den bästa vård man över huvud
taget kunna uppbringa. Om detta räddade hennes liv lovade kungen att gå in i en skyddspakt med den
Röda Triskelen, och bistå konsortiet med manskap och resurser om krig utbröt, dock svor kungen att
om man misslyckades med att rädda drottningen, så skulle han döda samtliga inblandade.

Med drottningen och ett mindre entourage inkvarterade ombord på Stjöstjärnan satte man segel och
siktade på en så hastig hemresa som möjligt. Expeditionen får betraktas som avslutad när
Stjöstjärnan lade till i Garandor hamn. Några dagar senare var det uppenbart att drottningens liv
gick att rädda. Förberedelser för nästa expedition till de yttre öarna är i full gång.

Någon gång under resan fick expeditonen tag på [en alvslav]. Hur detta gick till framgår märkligt
nog inte i några rapporter.

  [Nammadi]: Nammadi
  [Den Röda Triskelen]: Den_Röda_Triskelen
  [Bertrand Marcomb]: Bertrand_Marcomb
  [Sho Boka Sham-Ukin]: Sho_Boka_Sham-Ukin
  [Marcel Devin de Ryon]: Marcel_Devin_de_Ryon
  [De Yttre Öarna]: De_Yttre_Öarna
  [Thiery]: Thiery_Samand_Armé-Dachaud
  [Arienne Senlis]: Arienne_Senlis_Devin_de_Ryon
  [Stjöstjärnan]: Sjöstjärnan
  [Faradan]: Faradan
  [Luċien]: Luċien_Armares
  [Etien]: Etien_Durmand
  [Rogier Valthorn]: Rogier_Valthorn_av_Aliana
  [Claimon Trencavel]: Claimon_Trencavel
  [Garandor]: Garandor
  [Rapuwai]: Rapuwai
  [Amilo]: Amilo
  [vita sierskan]: Den_Vita_Sierskan
  [Tientu]: Tientu
  [konung Hannos]: Hanno_Shokei
  [Wabajuni]: Wabajuni
  [Ok'oarus]: Okoaru
  [Afunakwa Imru]: Afunakwa_Imru
  [en alvslav]: Indarie