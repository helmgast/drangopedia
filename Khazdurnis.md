---
created_at: '2012-09-27T14:54:57Z'
id: Khazdurnis
links:
  category:
  - Badasses
  - Bärsärkar
  - Episka artiklar
  - Förintelsetitaner
  - Inte alla indianer i kanoten
  - Lumian
  - Magiker
  - Masochister
  - Mortuach
  - Urmörkret
  - Urskuggvarelser
  - Vandöda
  mention:
  - Antichton
  - Arkonten
  - Dimmornas herre
  - Förödelsen av Henok
  - 'Gim''Naud'
  - Katha
  - Kynboreas profetior
  - Mörkret
  - Ologdurvak
  - Sällskapet
  - Åttonde stammen
title: Khazdurnis
---

Khazdurnis är namnet som i [Kynboreas profetior] gavs åt [Arkonten], den andra av trenne väsen vars
ankomst till Mundana skulle förebåda [Mörkret] i denna tidsålder. Denna varelse identifieras nu med
ett ohyggligt monstrum som vägleddes till Mundana av [Sällskapet] i en mäktig ritual i Gordrion, men
av allt att döma av egen kraft tog sig till världen, flygandes genom tomrummet från [Antichton]. Tre
mortuachdrakar dök omedelbart upp för att stoppa den; [Gim'Naud], [Katha] och [Ologdurvak], och
endast Katha överlevde, även om det ska sägas att Khazdurnis här hade Sällskapets soldater till
hjälp. Arkonten har sedan dess härjat fritt i utkanten av den kända världen, bistått Sällskapets
[första attacker] mot Jargien, och hjälp den [Åttonde stammen] att lägga de Norra isvidderna under
sig. Vad den planerar härnäst är oklart, likaså vilken slags medvetande som inrymms i dess förvridna
huvuden, men världen bör förmodligen bäva.

Khazdurnis tycks vara de odöda resterna av två lemlästade drakar som smält samman i en grotesk,
plågad form; den har två ryggrader och två halsar och huvuden, och två par förtorkade vingar. Dess
kropp är täckt av frost, en röd eld från stjärnorna flammar i dess käftar och ögon, och ur
håligheter i den ärrade och mumiefierade huden dansar Urmörkret. Den är enorm, större än någon känd
världslig drake, och tillochmed [Dimmornas herre] tycks frukta den; en förintelsetitan av is, eld
och skuggor, sprungen ur tusentals år av lidande i Urmörkrets döda värld.

  [Kynboreas profetior]: Kynboreas_profetior
  [Arkonten]: Arkonten
  [Mörkret]: Mörkret
  [Sällskapet]: Sällskapet
  [Antichton]: Antichton
  [Gim'Naud]: GimNaud
  [Katha]: Katha
  [Ologdurvak]: Ologdurvak
  [första attacker]: Förödelsen_av_Henok
  [Åttonde stammen]: Åttonde_stammen
  [Dimmornas herre]: Dimmornas_herre