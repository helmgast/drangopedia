---
author: Lycan
created_at: '2012-09-22T23:25:00Z'
id: Kuchlug
links:
  category:
  - De vita svalorna på berget Vostram
  - Zhaner
title: Kuchlug
---

Gharbawi Kuchlug Ghiteslösch är en medelålders zhan med grånande skägg och hår. Kuchlug är stillsam
och resonabel man och har varit väktare längs östergränsen (Mûhads östergräns) mot Tarkas i över
tjugo år. Som ung krigare lyckades han ensam lyckades besegra en vrakh, vilket förärade honom den
ovanliga och högst ärofulla titeln Gharbawi. Som Gharbawi fick han mycket uppmärksamhet, men
ogillade det och drog sig undan. Han har sedan dess fört kommando över en större trupp som
patrullerat Tarkas utkanter, sysselsatta med att döda monster, fånga jargiska infiltratörer,
decimera öknens rövarband och annat som säkerställer gudahärskaren och hans folks säkerhet. Det
kringströvande livet i öknen har gjort Kuchlugs trupp till ett gäng hårda typer, men själv är han
bara nöjd av att slippa uppmärksamhet och göra sitt jobb. Han är beläst och lugn och närmast
värderad som en halvgud av sina råbarkade underhuggare. I huvudstaden Alkarzan blir Kuchlug alltid
mött som en hjälte, vilket han inte trivs med, vilket gör att han bara reser dit för att få nya
rekryter och utföra nödvändig byråkrati och införskaffning av det öknen inte kan ge (det mesta).
Truppen har funnits så länge att vissa snarare anser den vara en stam. I vilket fall, kallar de sig
för Savakunner.

Under en nattlig ridtur såg Kuchlug eterpaddan falla mot marken och som mhîm-troende ansåg han den
helig. Tyvärr hann han inte först till nedslagsplatsen och när han nådde dit några dagar senare var
paddan borta. Spåren var lätta att följa och hans trupper närmade sig snart berget Vostram där
etervarelsen på något vis måste hållas. Kuchlug är beredd att förhandla, men jargisk-mûhadisk
ömsesidigt hat gjorde att det hela snabbt förvandlades till en belägring. Nå, tänker Kuchlug, är det
belägring Vostramiterna vill ha så skall de få det.

Om rollpersonerna smyger ut till Savakunnerna, kommer de antingen bli upptäckta och förda till
Kuchlug. Om de ger sig till känna för Savakunnerna kommer de också att bli förda till honom. När
rollpersonerna får tag på Kuchlug är han beredd till diskussion.

Han är försiktig med att berätta allt för mycket för snabbt på rollpersonerna, men kommer att lita
på dem om de är ärliga (eller ger ett ärligt intryck). Om vostramiterna är envisa kommer han att
invadera klostret, men han ser hellre en fredlig lösning. Han avskyr Herm Nove och vill inte ha
något med dem att göra. Han litar heller inte på de som bestämmer i klostret. Om de pressar honom,
så kan ett av hans argument vara att om han gör som de säger, så följer han inte efter dem för att
ta reda på hur de kom ut.

Som Gharbawi har Kuchlug en helig maggördel med det magiska broderiet Elementens betvingare, vilket
gör att han kan befalla över diverse elementarvarelser och därigenom med en luftelementar "lyfta
upp" Zälgu till sin ursprungliga plats. Se Religioner: gudarnas kamp för detaljer. Han har inte
tillgång till en sådan elementar nu, men magikerna i Mühads huvudstad skulle kunna åkalla en sådan.
(Att flytta Zälgu till Mûhad där han skulle kunna användas på något militärt vis åt de mhîm-troende
är så klart inte något som vostramitsystrarna kommer acceptera och definitivt inte Herm
Nove-riddarna.)

Nyckelord Kuchlug:

Bekymrad, Målmedveten, Pragmatisk