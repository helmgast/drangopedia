---
author: Ymir
created_at: '2014-08-24T04:13:28Z'
id: Hjaon Rincan
links:
  category:
  - Awane
  - Folk i Garandor
  - Folk i Stora Arkipelagen
  - Fraktionen
  - Officiella karaktärer
  mention:
  - Bertrand Marcomb
  - Garandor
  - Hanno Shokei
  - Lakritskonflikten
  - Mandagor av Tiro
  - Mhann Taino
  - Nammadi
  - Raimon Trastamére av Aladene
  - 'Sho Boka Sham-Ukin'
  - Ywana Rincan
title: Hjaon Rincan
---

Förutom att vara [Fraktionens] talman är herr Hjaon borgmästare av [Garandor], Arkipelagens största
stad. Han är därmed en av de i särklass mäktigaste individerna i Övärlden, och även om han inte är
lika fruktad som [Sho Boka Sham-Ukin], lika rik som [Bertrand Marcomb], lika tjock som [Hanno
Shokei] eller kommenderar en lika mäktig flotta som [Raimon Trastamére av Aladene] så har Hjaon ett
politiskt inflytande som helt saknar motstycke.

Hjaon är en man som utstrålar pondus. Åren som förmögen politiker har lämnat honom men en markant
fetma, men det är fortfarande uppenbart att han som yngre var mycket atletisk. Han för sig som en
krigarkonung från förr och är berömd för sin bildning, sitt fina sätt och sitt skarpa intellekt.
Hjaons förnämsta attribut är dock hans tålamod. Genom långsamma politiska processer har Hjaon
förvandlat Fraktionen till vad den är idag, och även om han stundtals blivit hårt kritiserad för vad
hans meningsmotståndare anser är passivitet, har hans försiktiga och alltid mycket taktiska
ledarskapsstil onekligen bringat Fraktionen mycket gott. Hans rivalitet med [Mhann Taino] och dennes
anhängare har satt en del käppar i hjulet för Fraktionens framsteg på sistone, emellertid, och det
tycks stundtals oroande nära att den traditionella rivaliteten mellan Oriton och Lohemo återigen ska
splittra Arkipelagen och sabotera Hjaons livsverk. Hjaon försöker därför spela ut alla kort han har
för att tillfredställa herr Mhann utan att själv förlora för mycket anseende, men i ljuset av
[Lakritskonflikten], Sham-Ukins offensiver och cirefaliernas allt mer aggressiva agerande ligger
Fraktionens framtid i vågskålen, och envisa rykten gör gällande att trycket på herr Hjaon har blivit
för stort, att hindrena tycks honom oöverstigliga, och att den annars så självsäkre politikern nu
håller på att bryta ihop. Men åtminstone har han den resursfulle och hängivne [Mandagor av Tiro] att
stötta sig på - med orubbliga män som honom vid ens sida kan väl ändå inget gå fel?\
Herr Hjaon har flera söner, som alla är relativt odugliga och okända. Betydligt mer omtalad är hans
ögonsten, dottern [Ywana], som är både klipsk och egensinnig och ständigt ställer till vad hennes
far uppfattar som problem.

**Resurser: 21 (Garandors lagmän, Fraktionens resurser, personliga rikedomar)**\
**Rykte: 23 (Övärldens ledare)**

  [Fraktionens]: Nammadi
  [Garandor]: Garandor
  [Sho Boka Sham-Ukin]: Sho_Boka_Sham-Ukin
  [Bertrand Marcomb]: Bertrand_Marcomb
  [Hanno Shokei]: Hanno_Shokei
  [Raimon Trastamére av Aladene]: Raimon_Trastamére_av_Aladene
  [Mhann Taino]: Mhann_Taino
  [Lakritskonflikten]: Lakritskonflikten
  [Mandagor av Tiro]: Mandagor_av_Tiro
  [Ywana]: Ywana_Rincan