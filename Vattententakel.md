---
author: Ymir
category:
- Husregler
- Magiska varelser
created_at: '2011-02-25T07:49:30Z'
id: vattententakel
title: Vattententakel
---
**Beskrivning:** Vattententakler är vattenelementarer av lägsta tankbara rang, långa, smidiga tentakler av virvlande, bubblande vatten. De kan frammanas ur vattenkällor och kan inte flytta sig från dessa, men angripa mål uppemot sju meter bort genom att sträcka ut sig i luften eller längs marken för att greppa och snärta. En tentakel består av cirka 20 liter vatten, och det behövs därför motsvarande mängd för varje tentakel som ska frammanas.

**Beteende:** Vattententakler försöker greppa sina offer genom att slingra sig runt deras kroppsdelar, och sedan låsa dem så att en tentakel kan komma in i munnen och pressa sig ned i lungorna för att dränka offret. Multipla vattententakler samarbetar ofta för att uppnå detta mål, särskilt om en hugad magiker dirigerar dem. I närheten av större vattendrag försöker vattententaklerna ofta dra ned ett offer i vattnet, för att där hålla det nere tills det drunknar. Vattententakler kan också leverera pisklika snärtar, men detta är generellt underställt deras enda grundläggande instinkt; att dränka.

**Nedkallning:** Vattententakler åkallas ur en närbelägen vattenkälla via den hydrotropiska effekten 'Vattententakler'. Tentaklerna manifesterar sig från den aktuella källan och kan inte flytta sig från den, men låter sig styras av magikern som åkallat dem utan att något reaktionsslag eller någon kontrollbesvärjelse krävs. För varje magnitud effekten vävs med frambringas en vattententakel; en enskild tentakel har aldrig någon annan magnitud än 1.

**Egenskaper:** Multipla vattententakler tar skada separat och använder sin snärtattack separat, men använder sin greppmanövrer som om de vore en enda varelse, och försöker med gemensam ansträngning ta sig an en specifik motståndare (se regler bland deras speldata). En magiker är däremot fri att fördela tentaklerna över olika motståndare, så två tentakler kan försöka greppa en medan en tredje tentakel försöker greppa en annan och en fjärde tentakel levererar en snärt mot den förstnämnda motståndaren. Vattententakler påverkas inte av smärta, blodförlust eller utmattning och tar inga extraskador, men om de missar ett chockslag upplöses de och blir till en patetisk pöl på underlaget.

## Vattententakel \[Rang 1\]

-   **STY:** 3 \[1T6\] **SYN:** 10 \[3T6\]
-   **TÅL:** 3 \[1T6\] **HÖR:** 7 \[2T6\]
-   **RÖR:** 16 \[4T6\]
-   **PSY:** (7) \[2T6\]
-   **VIL:** 10 \[3T6\] **AGG:** Reaktionstabell

**Förflyttning:** 0 m/runda\*, **Chockvärde:** 5, **Skadetålighet:** 4 rutor, **VINIT:** 9, **Insikt:** 6.

*\*Vattententakler utgår från en specifik punkt, och kan inte röra sig därifrån. De har en räckvidd på 7 meter.*

## Anfallsmanövrer:

Greppa (10)\*\*
Flytta (10)\*\*
Låsa (10)\*\*
Välta (10)\*\*
Dränka (10)\*\*\*
Snärta (10)\*\*\*\*, ObK1T6, Bryt (-), SI 5/3

*\*\* Se anfallsmanövrerna Greppa, Flytta motståndare, Låsa motståndare och Välta motståndare. Även om flera vattententakler greppat samma motståndare slås bara ett slag för Flytta, Låsa och Välta, men för varje extra tentakel utöver den första får tentaklerna +1 i färdighetschans. För varje tentakel som greppat räknas tentaklernas styrka som 3 högre när offret ska försöka bryta sig loss. Vattententakler räknas alltid som att de greppar med två händer.
*\*\*\* Kan bara utföras på en Greppad, Låst eller Vält motståndare - mot en greppad eller vält är svårigheten Ob4T6, mot en låst Ob3T6. Vattententaklerna får +1 i färdighetschans för varje extra tentakel som fått grepp. Lyckas slaget får offret en vattententakel i munnen eller över ansiktet, och får syrebrist så länge greppet bibehålls. En fiende som blivit Flyttad eller Vält ned i en vattenkälla kan istället hållas nere av tentaklerna för att på så vis få syrebrist, i detta fall används manövern Låsa istället för Dränka, och varje extra tentakel tillför 4 poäng styrka när offret försöker bryta sig fri. ''
''\*\*\*\* En attack per tentakel som frammanats ''

**Försvarsmanöver:** Alltid motanfall.

**Träfftabell:** Endast en kroppsdel (Tx2), observera att vattententakler inte påverkas av extraskador.

-   **Rustning:** Generellt \[H3, K3, S6\]\*\*\*\*\*

*\*\*\*\*\*All icke-magisk skada halveras (innan den reduceras med pansarvärdet*

**Färdigheter:** Stridsvana 10, Simma 16

**Språk:** Vattententakler kan som bäst bubbla, plaska och rycka. De förstår kommandon på alla språk, inklusive dramatiska gester.