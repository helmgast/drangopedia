---
author: Joel
category:
- Magiska föremål
- Nicoz Mehzinors personliga och ansenliga arsenal
- Svärd
created_at: '2011-03-01T02:14:24Z'
id: trollblod
image:
- Trollblod_ncz.jpg
title: Trollblod
---
Trollblod är [Nicoz] slagsvärd. Det smiddes i Mithera av det uråldriga frosttrollet [Yag] åt Nicoz, och han har burit det sen dess. Trollblod fick sitt namn av Nicoz, då den förste att falla för det var grottrollet Rug. Med tiden har det blivit väldigt många fler. Trots att svärdet numera förknippat med en hel del onda minnen är det ett av Nicoz käraste ägodelar, och han bär det så gott som alltid vid sin sida, undantaget de tillfällen då det skulle vara extremt opassande eller opraktiskt att göra så.

Trollblod är fyra fot och två tum långt, varav knappt en fot utgör fästet. Den långa klingan är betydligt mer avsmalnande och spetsig än vad som är vanligt för svärd av den storleken, vilket gör det till ett utmärkt vapen att stöta med. Vapnet behåller dock sin tyngd, och tillsammans med sin rakknivsvassa skärpa gör det att man utan problem kan utdela förödande hugg med det. Svärdet är alltså långt ifrån en kompromiss utan snarare ett bevis på en nivå av smideskonst som överstiger det mesta på Mundana. Fästet är av Cirefalisk modell, närmare bestämt den mer moderna, intrikata modellen med fingerringar, inspirerad av de invecklade sabriska fästen som börjat dyka upp främst på de lätta Calanassvärden, men även blivit stilbildande för andra lätta fäktningssvärd ända bort till Jargien.

Även om Trollblod inte är en av Yags främsta skapelser, så har det uppvisat en del märkliga förmågor. Framför allt besitter svärdet en förmåga att skada alla slags väsen, som helt eller delvis befinner sig i samma värld som det gör. Det har visat sig vara ett ytterst effektivt vapen mot mörkervarelser och andra okroppsliga vapen som annars gått säkra från kallt stål.

![Trollsmitt, for his pleasure]

| Svärd     | Huggskada | Krosskada | Stickskada | STYK | Fattn | BRYT | SI  | Längd  | Vikt   | Pris |
|:----------|-----------|-----------|------------|------|-------|------|-----|--------|--------|------|
| Trollblod | H+Ob3T6+2 | K+3       | S+Ob2T6    | 7    | 2H    | 18   | 3/4 | 126 cm | 1,7 kg | \-   |

**Räckvidd** (med *Kasta vapen* och STY 16) 1-3-6-9m

  [Nicoz]: Nicoz_Mehzinor
  [Yag]: Yag
  [Trollsmitt, for his pleasure]: Trollblod_ncz.jpg "Trollsmitt, for his pleasure"