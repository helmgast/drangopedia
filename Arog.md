---
author: Joel
created_at: '2013-04-29T21:25:07Z'
id: Arog
links:
  category:
  - Barbarer
  - Hårdingar
  - Kraftkarlar
  - Raunlänningar
  - Vasallriddare
  mention:
  - Arzûl
  - Nicoz
  - Ryttarkriget
  - Siklos
title: Arog
---

Sir Arog är en raunländsk krigare från den Silverne Ökenvargen, som efter att ha blivt besegrad i
strid, gick över i [Nicoz] tjänst tillsammans med sin Khagan [Arzûl] och slogs på drunokiernas sida
under resten av [Ryttarkriget]. Efter krigets slut stannade han kvar i Nicoz tjänst och dubbades
till riddare.

Arog är en stor och stark raunlänning med ett bullrande skratt och en helt rakad hjässa sånär som på
en hårpiska. Ett par välansade slokmustascher pryder hans väderbitna ansikte och döljer till viss
del att han saknar ett par av sina framtänder i överkäken. Som de flesta raunländska krigare är han
en skicklig ryttare och bågskytt, men föredrar närstrid där han kan utnyttja fördelen hans grova
kroppshydda och svällande muskler ger honom. Förutom ett par hästar äger han även en horndrake som
han gärna rider på i strid. Han har också skaffat sig en drunokisk kvinna, och har med henne
påbörjat en skara oäktingar på sitt gods, [Siklos].

Arog är en enkel man som uppskattar enkla nöjen och har enkla värderingar. Han respekterar styrka
sålänge den backas upp av hedersamhet, men är inte en bättre man än att han kan uppskatta en god
lömsk plan.

  [Nicoz]: Nicoz
  [Arzûl]: Arzûl
  [Ryttarkriget]: Ryttarkriget
  [Siklos]: Siklos