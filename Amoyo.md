---
author: Lycan
created_at: '2010-05-19T21:36:57Z'
id: Amoyo
links:
  category:
  - Arkipelagiska språk
  mention:
  - Aricandor
  - Lenonga
  - Lohemiska
  - Moyo
  - Tainoa
  - Tiro
  - Visselspråket
title: Amoyo
---

Amoyo är [Moyofolkets] språk, som framförallt talas på Amilo, norra Tientu, samt på mindre öar
däromkring. Det har många lokala dialekter, men de är i regel ömsesidigt förståeliga även om de kan
innehålla enstaka direkt obegripliga element. Amoyo skiljer sig på många sätt från Arkipelagens
övriga darkenska språk, till den grad att akademikerna i Garandor och på Lohemo inte betraktar dem
som besläktade överhuvudtaget. En del ord är förstås uppenbart deriverade från [lohemiskan], men de
många låneorden från jargiska, mûhadinska och sakhra saknas helt, grammatiken är bisarr och arkaisk,
och språkklangen markant annorlunda, med många korthuggna läten, inte alls lika de mjukare ljuden i
lohemiskan. Amoyo använder i stor utsträckning toner, det vill säga att ord ändrar betydelse beronde
på hur de betonas, och det förekommer också bisarra klickande och knäppande läten. Arkipelagens
lärde har slutit sig till att Amoyo måste härröra från [Tainos] uråldriga tungomål snarare än
darkenska språk, vilket gjort många på universiteten fascinerade av Amoyo. Den högt respekterade
[Aricandor] menar dock att [Visselspråket] på [Tiro] är en mer sannolik rest av Taino-språk, vilket
gör Amoyos ursprung till en öppen fråga. Aricandor lär någon gång försiktigt ha föreslagit att det
skulle kunna härröra från [Lenonga].

  [Moyofolkets]: Moyo
  [lohemiskan]: Lohemiska
  [Tainos]: Tainoa
  [Aricandor]: Aricandor
  [Visselspråket]: Visselspråket
  [Tiro]: Tiro
  [Lenonga]: Lenonga