---
author: Ymir
created_at: '2014-08-28T20:12:03Z'
id: Tarasharkriget
links:
  category:
  - Arkipelagisk historia
  - Episka artiklar
  - Militära konflikter
  - Work in progress
  mention:
  - 'Adna dor Olam-Sheru'
  - Amilo
  - Awane
  - Batu Oro
  - Bede Buwayo
  - Boro
  - Chargulerna
  - Charumati
  - Chayya
  - Dawon Dewando
  - De tusen öarnas krig
  - Domharath
  - Ebhron
  - Eigaz Idomitherah
  - Elo
  - Garandor
  - Gulm
  - Gwanju
  - Hema
  - Huhay Sanren
  - Ikine
  - Iset Azarmisherah
  - Izix Ahadrubal
  - Jatar
  - Jiddirin
  - Jyeme Gongjao
  - Kabalaorden
  - Kope
  - Kosala Deho
  - Lalasta
  - Liro
  - Lo
  - Lohemo
  - Luberos
  - Nawranda
  - Neos Ratosthene
  - Nevash
  - Nimrod av Kao
  - Norra alliansen
  - Omo
  - Oriton
  - Ovsul
  - Palam Dawu
  - Parman Sabhathya
  - Pärlemorhavet
  - Rana
  - Shaoshao dor Aman
  - Shugeli Wolong
  - Slaget om Safirdjupet
  - Stora Arkipelagen
  - Stormarnas hav
  - Söderns torn
  - Talamdu
  - 'Talamdu-riket'
  - Talavan
  - Tarasharerna
  - Tekana
  - Terne
  - Thean
  - Tientu
  - Trimhal
  - Tumega
  - Unkidudynastin
  - Unkindudynastin
  - Vajra Zoan
  - Zemyon Ratosthene
title: Tarasharkriget
---

Tarasharkriget var en episod i [Stora Arkipelagens] historia som utspelade sig mellan 7505 och 7585
Arkipelagisk tid, eller 5278-5358 enligt Kabalaordens tideräkning. Det var en enorm konflikt mellan
[Tarasharerna] i [Ebhron] och de många stadstaterna och smårikena i Arkipelagen, varav de primära
aktörerna var [Nevash], [Palam Dawu], [Batu Oro] och den [lohemiska] [Norra alliansen]. Krigets
många komplicerade vändningar, allianser och aktörer krönikerades flitigt av samtida skribenter, och
det ömsesidigt frekventa bruket av magi, lönnmord och innovationer som [Jiddirin]- och
[Tumega]-skeppen drog sitt strå till för att cementera minnet av Tarasharkriget som en episod höjd
över alla andra i termer av dramatik och ära.

Krigets början
--------------

Ebhron hade länge fört en aggressiv politik i Stora Arkipelagen, med begynnelse i kriget om
[Luberos] mot [Iset Azarmisherah] redan tvåtusen år tidigare, och man hade på 7500-talet sedan länge
upprättat kolonier på ett flertal öar i norra och östra Arkipelagen, däribland [Thean], [Tekana],
[Elo] och [Rana], aggressivt försvarade av Ebhrons mäktiga flotta. [Tarasharerna] i Ebhron hade
kommit på kant med [Kabalaorden] efter de många kostsamma och blodiga krigen mot [Kosala Deho] i
fjärran östern, och var ivriga att kompensera för sina misstag och fortsätta expandera innan Kabalan
kunde driva igenom en mer isolationistisk politik. Ett första led i detta var erövringarna av
[Lalasta] och [Terne] på 7200-talet arkipelagisk tid, genom vilka Ebhrons flotta kom att totalt
dominera den östra halvan av [Stormarnas hav]. Stora Arkipelagen var svårt sargat efter splittringen
av Phunguwes rike och [De tusen öarnas krig], och tarasharen [Eigaz Idomitherah], herre av Lalasta,
konspirerade för att få till ett krig. Han lyckades, på ett sätt, men bara såtillvida att
Kabalaorden skickade honom för att ta itu med [Söderns torn] på [Luberos], varifrån han och hans
mannar aldrig återvände.

I ett par sekler konsoliderade Ebhron det imperium man byggt upp, och Kabalaorden gav inga tecken på
intresse för fortsatt expansion, annat än småskaliga och fruktlösa militära expeditioner mot Luberos
och [Chargulerna]. Tarasharerna i [Domharath] gav dock inte upp, och fortsatte i hemlighet planera
för en erövring av Stora Arkipelagen. De behövde bara en ursäkt att strunta i Kabalan och förklara
krig, något som tillslut kom år 7505, när furst [Dawon Dewando] av [Nevash] lät angripa och bränna
den ebhronitiska kolonin [Trimhal] på ön [Boro]. Tarashar [Izix Ahadrubal] avseglade omedelbart från
[Lalasta] när nyheten nådde honom, och landsatte trupper i nordöstra Arkipelagen för att säkra Boro,
Elo och Rana medan han skickade sin huvudstyrka mot Nevashs allierade stad [Kope], och brände dess
flotta när den låg i hamn. Detta inledde den första fasen av Tarasharkriget.

Kopes herrar, de två kungarna av [Chayya], hade ännu inte förstått ebhroniternas avsikter, och
begärde kompensation i guld och silver för sina brända skepp. Snart stod det dock klart att Izix
Ahadrubals flotta härjade vilt på norra [Pärlemorhavet], attackerande både Chayyanska och Nevashiska
fartyg utan misskund, och man började tro att man hade att göra med en ensam tarashar som agerade på
eget bevåg med sina styrkor. Efter flera månader av onskränkt ebhronitiskt härjande beslöt
hövdingarna på [Hema] att man skulle ansluta sig till Nevash och Chayya i ett försök att jaga bort
hotet. Ahadrubals löjtnant, strategos [Parman Sabhathya], hade vid detta laget ockuperat [Ovsul] och
[Lo] och styrt sin flotta mot [Liro], där hans styrkor mötte Nevashs och dess allierade i en serie
blodiga slag till lands och till sjöss, och strategosen fann sig tillslut inringad på Liro, med sina
fartyg sänkta, erövrade eller skingrade. Men bud hade sedan länge nått Izix Ahadrubal, som uppbådade
resten av sin flotta, satte sina magiker på att frambringa goda vindar, och seglade förbi Liros
belägrare samtidigt som Sabhathya gavs order att sälja ön dyrt. I vattnen söder om [Gulm] mötte
Ahadrubals flotta upp med ebhronitiska fartyg under [Nimrod av Kao], som patrullerat farvattnen runt
Luberos när nyheterna om händelserna i Arkipelagen nådde dem. Tillsammans inledde man en serie
angrepp på öarna runt Hema såväl som det dittils neutrala furstendömet [Omo], som därmed drogs in i
kriget. De allierade flottorna fann sig inringade och utmanövrerade när tarasharen [Zemyon
Ratosthenes] flotta från Terne anlände till Sabhathyas undsättning, och retirerade desperat för att
försöka skydda öarna i söder, där Ahadrubals armé emellertid redan fått fotfäste.

Första alliansens sammanbrott
-----------------------------

Den första alliansen kom att föra ett hopplöst krig mot tarasharerna, och blodiga konflikter om ö
efter ö utarmade sakta deras resurser. Den kostsamma segern mot Parman Sabhathya på Liro utplånade
förvisso en ebhronitisk armé, men tarasharerna kunde över tid uppbåda mångfaldigt större styrkor
från Ebhrons avlägsna fastland, och sedan Nevash och Omo förlorat stora delar av sina flottor i
[Slaget om Safirdjupet] hade tarasharerna för en tid herraväldet över östra Arkipelagens vatten.
Spioner och agenter från Ebhron lyckades omsider, under många förvecklingar, splittra den
arkipelagiska alliansen, varpå Hema snart kapitulerade i utbyte mot sin kungs vikt i ebhronitiskt
guld. Omo-riket föll i ett spektakulärt angrepp från tarasharen [Vajra Zoan], som skickade hela dess
fursteätt i bojor till gruvorna i Domharath, och sedan lät rusta upp [Talavan] till en mäktig
flottbas. Dawon Dewando av Nevash och Izix Hadrubal jagade varandra över hela östra Arkipelagen i
flera års tid, och det hela fick först sin kulmen när Dawon försökte ta sin flotta för att göra ett
angrepp på Lalasta, men istället gick under i en storm. Nimrod av Kao bedrev under tiden ren
piratverksamhet över hela övärlden, och etablerade flera små militära utposter på gudsförgätna
sydliga öar. Han beordrade även expeditioner till [Amilos] inland samt [Tientu] och bortom, och det
finns många legender om navigatorn [Charumati], som påstås ha fortsatt långt söderut och nått ett
mystiskt sydligt land, höljt i snö och befolkat av märkliga varelser.

Izix Ahadrubal, Vajra Zoan och Zemyon Ratoshtenes kallade nu samman sina flottor till ett samlat
angrepp för att göra slut på Nevash och Chayya, varvid en av krigets avgörande episoder ägde rum.
Chayya skickade krigshjälten [Bede Buwayo] att ta sig igenom en ebhronitisk flottblockad och nå
[Talamdu-riket] på [Lohemo][lohemiska], vilket han lyckades med spektakulärt. Han kunde då bönfalla
[Unkidu]-konungen att blanda sig i kriget, och fortsatte sedan i sporrsträck sin diplomatfärd över
Lohemo och [Oriton] i ett försök att ena olika furstar. Lohemos furstar visste att om Chayya och
Nevash föll stod de och deras vasaller på [Jatar] och [Oriton] näst på tur, och beslöt därför att
det var hög tid att gå med i kriget. På så vis kom den [Norra alliansen] till stånd, och hela
centrala Arkipelagen sattes i brand.

De brinnande öarna
------------------

Tarasharernas flottor valde att omgruppera hellre än möta den samlade arkipelagiska alliansen, och
därmed kunde Lohemo relativt lätt häva belägringarna av Nevash och Chayya. Den brokiga och illa
organiserade alliansen misslyckades dock helt att gå på offensiven, och tarasharerna kunde lugnt dra
sig tillbaka till sina fästningar, reparera sina skepp och ansamla än större arméer.

Efterverkningar
---------------

Kriget slutade i ebhronitisk förlust, men flera Arkipelagiska riken hade vid det laget erövrats
eller kollapsat, och Tarasharkriget hade enorma kulturella och ekonomiska efterdyningar för alla
inblandade. Det innebar slutet på Ebhrons forntida hegemoni över Stormarnas hav, och i förlängningen
slutet för tarasharerna, men också spiken i kistan för [Unkindudynastins] dominans i norra Övärlden;
efter [Talamdus] fall blev de allt mer uppblandade med andra arkipelagiska folk, och [Awane] den
dominerande arkipelagiska folkgruppen. En annan konsekvens av kriget blev att Arkipelagens
ekonomiska makt länge försköts från Lohemo till [Oriton], vilket på väldigt lång sikt banade vägen
för [Garandors] framväxt.

Kriget hade många och komplexa efterverkningar kulturellt, ekonomiskt och politiskt, men det är
framförallt i berättelser, sånger och legender som det har gått till historien, och står ut som en
av de centrala händelserna i Arkipelagens mångtusenåriga historia. Det hör till allmänbildningen
bland [Awane] att känna till namn som [Bede Buwayo], [Adna dor Olam-Sheru], [Gwanju], [Nimrod av
Kao], [Shugeli Wolong], [Neos Ratosthene], [Shaoshao dor Aman] och [Jyeme Gongjao], och i pjäser,
sagor och sånger skildras dessa och deras dynastier, bedrifter och historier ständigt i nya
tappningar. "Tarasharernas kronor" av [Huhay Sanren] anses vida vara det främsta (och längsta) av
alla Arkipelagiska epos, och det är bara toppen på isberget; tillochmed [Ikinefolkets] skumma och
arkaiska [Nawranda]-pjäser berör ibland Tarasharkriget-teman.

  [Stora Arkipelagens]: Stora_Arkipelagen
  [Tarasharerna]: Tarasharerna
  [Ebhron]: Ebhron
  [Nevash]: Nevash
  [Palam Dawu]: Palam_Dawu
  [Batu Oro]: Batu_Oro
  [lohemiska]: Lohemo
  [Norra alliansen]: Norra_alliansen
  [Jiddirin]: Jiddirin
  [Tumega]: Tumega
  [Luberos]: Luberos
  [Iset Azarmisherah]: Iset_Azarmisherah
  [Thean]: Thean
  [Tekana]: Tekana
  [Elo]: Elo
  [Rana]: Rana
  [Kabalaorden]: Kabalaorden
  [Kosala Deho]: Kosala_Deho
  [Lalasta]: Lalasta
  [Terne]: Terne
  [Stormarnas hav]: Stormarnas_hav
  [De tusen öarnas krig]: De_tusen_öarnas_krig
  [Eigaz Idomitherah]: Eigaz_Idomitherah
  [Söderns torn]: Söderns_torn
  [Chargulerna]: Chargulerna
  [Domharath]: Domharath
  [Dawon Dewando]: Dawon_Dewando
  [Trimhal]: Trimhal
  [Boro]: Boro
  [Izix Ahadrubal]: Izix_Ahadrubal
  [Kope]: Kope
  [Chayya]: Chayya
  [Pärlemorhavet]: Pärlemorhavet
  [Hema]: Hema
  [Parman Sabhathya]: Parman_Sabhathya
  [Ovsul]: Ovsul
  [Lo]: Lo
  [Liro]: Liro
  [Gulm]: Gulm
  [Nimrod av Kao]: Nimrod_av_Kao
  [Omo]: Omo
  [Zemyon Ratosthenes]: Zemyon_Ratosthene
  [Slaget om Safirdjupet]: Slaget_om_Safirdjupet
  [Vajra Zoan]: Vajra_Zoan
  [Talavan]: Talavan
  [Amilos]: Amilo
  [Tientu]: Tientu
  [Charumati]: Charumati
  [Bede Buwayo]: Bede_Buwayo
  [Talamdu-riket]: Talamdu-riket
  [Unkidu]: Unkidudynastin
  [Oriton]: Oriton
  [Jatar]: Jatar
  [Unkindudynastins]: Unkindudynastin
  [Talamdus]: Talamdu
  [Awane]: Awane
  [Garandors]: Garandor
  [Adna dor Olam-Sheru]: Adna_dor_Olam-Sheru
  [Gwanju]: Gwanju
  [Shugeli Wolong]: Shugeli_Wolong
  [Neos Ratosthene]: Neos_Ratosthene
  [Shaoshao dor Aman]: Shaoshao_dor_Aman
  [Jyeme Gongjao]: Jyeme_Gongjao
  [Huhay Sanren]: Huhay_Sanren
  [Ikinefolkets]: Ikine
  [Nawranda]: Nawranda