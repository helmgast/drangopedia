---
author: Ymir
created_at: '2013-03-19T09:49:06Z'
id: Mångubben
links:
  category:
  - Episka artiklar
  - Förintelsetitaner
  - Magiska varelser
  - Mardrömsbränsle
  - Skämt som gått för långt
  - Uråldriga
  mention:
  - Nibirus bok
title: Mångubben
---

Mångubben är namnet magiker lite skämtsamt givit åt en legendarisk selenotropisk entitet av
fruktansvärd kraft som sägs vara lunionernas härskare på månen. Denna entitet har ibland nedkallats
till Mundana med de mäktigaste av ritualer, och sägs ha legat bakom det svunna riket Kynboreas
totala utradering ur historien. Mångubben herravälde på månen tycks av allt att döma vara långt
ifrån obestritt, för kraftfulla lunioner (så kallade månsultaner) har ibland anfallit den på
Mundana, men den tycks alltid ha ett ganska ensidigt och okomplicerat mål när den nedkallats; sprida
galenskap och förödelse över världen.

Olikt vanliga lunioner är Mångubben entydigt en delvis köttslig varelse, uppbyggd av selenotropisk
kraft och någon konstig, utomvärldslig materia. Den tar sig formen av en gigantisk humanoid med
oklara konturer, uppemot 30 fot hög, ansiktslös och skinande av blekt, spöklikt ljus som den sprider
i en vid radie omkring sig. Den bär ett harnesk av grå sten, benskenor av svart järn och en gyllene
krona, samt ett jättelikt svärd i en halvgenomskinlig, blåaktig metall.

**Beteende**\
Mångubben är inte överdrivet sällskaplig och tycks inte ha något intresse av att kommunicera med
lägre varelser. Den har setts planera i många steg och långsamt bygga upp en styrka, så den är av
allt att döma långt ifrån ointelligent, men oftast attackerar den bara besinninglöst och förstör
allt i sin väg. Selenomantiker har spekulerat att Mångubben när en komplicerad agenda som på något
vis går ut på att inlemma Mundana i sitt välde genom att sprida galenskap över planeten, och att
utplånandet av sociala strukturer och civilisation tjänar som ett led i detta syfte. Andra menar att
det bara är en förstörelselysten best som underkuvats av sitt eget vansinne och går bärsärkagång av
vrede över att ha nedkallats till världen.

**Spelledartips**\
Mångubben slösar oftast inte tid på att kasta besvärjelser i strid, sedan den väl åkallat en bunte
lunioner. Blir den beskjuten med belägringsmaskiner och andra vapen faktiskt kapabla att hota den
använder den effekten Libration på sig själv, annars ignorerar den de flesta skador. Om rollpersoner
är involverade i strid mot Mångubben bör man vara generös med att låta Mångubbens attacker trasa
sönder byggnader, väggar, pelare, etc, för dramatisk effekt, och se till att den fördelar sina
attacker mot fler mål än enskilda personer - givet att den inte är i en episk duell, givetvis.
Mångubben är så jättelik att var och en av dess attacker gärna kan träffa och slakta flera
spelledarpersoner åt gången; hantera den bara strikt enligt reglerna om rollpersonerna själva vill
utmana den. Var kreativ med dess Mångalenskap; se till att folk påverkas på dramatiskt intressanta
sätt.

**Nedkallning**\
Mångubben kan föras till Mundana med effekten 'Mångubbens nedstigande' av artonde magnituden (denna
finns bland annat bevarad i [Nibirus bok] från Kynborea). 'Gestalta' eller 'Nedkalla' behöver inte
vävas in eftersom Mångubben själv kan färdas genom etern till åkallaren. När detta är gjort måste
åkallaren slå sitt PSY med lika många tärningar som Mångubbens rang, dvs 18, för att se hur varelsen
reagerar på att ha tillkallats. Den absurt höga sannolikheten att misslyckas och dö här gör att
riten för Mångubbens nedstigande inte har använts i något känt fall i modern tid, men det är fullt
tänkbart att det kan finnas omständigheter, artefakter och liknande som gör Mångubben lättare att
blidka. Reaktionen blir hursomhelst, beroende på slagets utgång, som följer:

-   *Perfekt:* Mångubben blir välvilligt inställd och lyssnar på åkallarens förslag.
-   *Lyckat:* Mångubben använder sin aura av Mångalenskap på alla inom synhåll, men är i övrigt
    relativt passiv ett antal rundor som motsvarar effekten på reaktionsslaget. Om inget under den
    tiden lyckats fånga dess intresse återvänder den därefter till månen.
-   *Misslyckat:* Anfaller nedkallaren och allt och alla i dess omgivning efter en rundas
    eftertanke. Åkallar mängder av lunioner för att hjälpa till att sprida vansinne i världen.
-   *Fummel:* Ödelägger den lokala civilisationen efter bästa förmåga.

Mångubben, Lunionernas härskare \[Rang 17\]
-------------------------------------------

**STY:** 90 **SYN** 10\
**TÅL:** 60 **HÖR:** 7\
**RÖR:** 10 **MAG:** 10\
**PSY:** 12\
**VIL:** 32\
**BIL:** 15 **AGG:** Reaktionstabell\
**Förflyttning:** 20 m/runda,**BF:** 75 kg\
**Chockvärde:** 60,**Skadetålighet:** 10 rutor,**VINIT:** 15,**Insikt:** 13.

**Anfallsmanövrer (närstrid):**\
Trampning (20), ObK11T6, Bryt (-), SI (1/1).\
Slag (25), ObK11T6, Bryt(–), SI (1/2).\
Spark (23) ObK11T6+1, Bryt(–), SI (3/1).\
Det Vanvettiga Selenos, enormt svärd (26), ObH19T6+2, Bryt (16), SI (8/4).\
Greppa\* (25), (se grundboken).\
Krossa\* (spec).\
''\*Mångubben kan försöka krossa motståndare han greppat med bara en hand, se i övrigt grundboken
sid 29. Alla varelser Mångubben vidrör mer än ett ögonblick tar extra Ob2T6 poäng smärta. ''\
**Anfallsmanövrer (avstånd):**\
Mångalenskap (auto), Räckvidd \[20-40-80-160m\], orsakar mångalenskap\*\*\
Kast med liten byggnad (15), ObK20T6, räckvidd \[45-90-180-270\]\*\*\*\
*\*\*Mångubbens aura av galenskap drabbar automatiskt varje runda alla inom räckvidden som inte
klarar ett VIL-slag med svårighet Ob5T6-Ob4T6-Ob3T6-Ob2T6, beroende på avstånd. De som drabbas får
en nivå (Ob1T6) svårare på VINIT, Insikt och alla handlingar, kan inte dissipera filament
kontrollerat, och bara man drabbats en enda gång uppstår någon form av mer eller mindre permanenta
mentala ärr; slumpmässiga fobier, schizofreni, synestesi eller apati är möjliga och sannolika
exempel.*

*\*\*\*Kräver en liten byggnad att kasta*

**Försvarsmanövrer:** Motanfall, Undvika (12)

**Träfftabell:** Humanoider (Tabell R2-45 i regelboken)

**Rustning:** Generellt: \[H0, K0, S0\]\
Regolitharnesk \[H30, K22, S30\], Bryt (6), täcker 4-5, 14-15\
Meteoritjärnstövlar \[H18, K14, S17\], Bryt (22), täcker 23-26\
Lunionernas krona \[H15, K12, S15\], Bryt (12), täcker 2\

**Färdigheter:** Alstra selenotropi 19, Alstra kosmotropi 13, Besvärjelse 18, Geografi 16 (Mundana),
Hoppa 14, Klättra 13, Krigföring 10 (Döda jordlingar), Ledarskap 19 (Lunioner, Mobba underhuggare),
Speja 10, Stridsvana 25, Söka 10, Undvika 12

**Besvärjelser:** Mångubben kan alstra selenotropi och kosmotropi ur sin egen kropp utan svårighet
eller biverkningar, och skulle den dissipera okontrollerat kan lunionen som då manifesterar sig
kontrolleras automatiskt av Lunionernas krona (se nedan). Mångubben är en magisk varelse och får
därför Ob2T6 lättare på att alstra selenotropi. Den behärskar effekterna Delirium, Etervind,
Eterharmoni, Förstärka månvarelse, Händelsehorisont, Kontrollera lunion, Kosmiskt mörker, Libration,
Måneld, Månförmörkelse, Månharmoni, Måntiara, Regolitdamm, Rymdeld, Skräck, Suggerering, Vansinne
och Tomrum. Mångubben kan åkalla lunioner och celestialer utan 'Gestalta' genom att väva
Månharmoni/Eterharmoni med magnitud motsvarande dubbla magnituden hos varelsen den vill frambringa;
med tredubbel magnitud (avrunda nedåt) blir varelsen dessutom provisorisk, och med fyrdubbel
permanent.

**Språk:** Mångubben kan inte tala något för människor begripligt språk. Den förstår dock alla kända
tungomål.

**Egenskaper:** Mångubben är en selenotropisk varelse och tar därför ingen utmattning, smärta eller
blodförlust och behöver inte slå några chockslag. Den tar inga inre skador eller konkreta köttsår,
men kan få sina kroppsdelar amputerade; använd därför extraskadetabellen för vandöda i Vandöda &
Nekromanti. Misslyckas Mångubben med ett dödsslag upplöses den och återvänder till månen, där den
sakta kan återta sin fysiska skepnad. Det är inte känt om den går att döda permanent. Solljus ger
Mångubben Ob1T6 svårare på alla handlingar, halverar räckvidden på dess Mångalenskap och sänker alla
skador den gör med Ob2T6, vilket tillfälligt neutraliserar dess förmåga att ge smärta åt alla som
vidrör den. Att greppa Mångubben är en nivå svårare än normalt och ger, om det inte är solljus,
Ob2T6 smärta. Den heliotropiska effekten 'Solstråle' av rang som överstiger Mångubbens (18) skingrar
dess form och skickar den tillbaka till månen i en hastig pelare av blekt ljus. Stannar Mångubben
mer än några timmar på en plats med för ändamålet gynsamma förutsättningar blir denna plats
högmagisk för selenotropi, och lunioner och månsultaner manifesterar sig spontant i området, redo
att tjäna sin herre. Ett vanligt modus operandi för Mångubben är att leta upp en sådan plats för att
kunna bygga upp sina styrkor.

**Magiska föremål:**\
*Regolitharnesket* är nästan ogenomträngligt, men är mycket bräckligt och tenderar att falla i bitar
gradvis. På Mundana saknar Mångubben resurserna att reparera harnesket.\
*Lunionernas krona* gör att alla lunioner under rang 7 villkorslöst lyder Mångubben.\
*Det vanvettiga selenos* är ett gigantiskt enhandssvärd av kallhamrat månstål som gör fruktansvärd
skada. Utöver dess vanliga egenskaper orsakar det ett tredje magnitudens Månskalv i en radie av 30 m
runt varje objekt som det skadar. Alla inom denna radie måste klara ett TÅL-slag med Ob2T6 i
svårighet eller slungas iväg 2 meter och ramla omkull.

  [Nibirus bok]: Nibirus_bok