---
created_at: '2014-08-26T01:50:03Z'
id: Tosher
links:
  category:
  - Folk i skogen
  - Kortisar
  - Människofolk
  mention:
  - 'Asw''tala'
  - Cabengo
  - 'Mio-Enara'
  - Pemo
  - Qulimanwe
  - Stora Arkipelagen
  - Södra kontinenten
  - Tuulam
title: Tosher
---

De flesta tosher lever i primitiva stammar söder om Västlanden, men de är också den dominerande
folkgruppen i Eumo, där de alltid levt i de södra djunglerna. Ursprungligen var de jägare och
samlare, men i Eumo har många blivit boskapsskötare, bönder och gruvarbetare. Det finns mycket som
tyder på att tosherna är hela kontinentens ursprungliga mänskliga invånare, åtminstone söder om
öknarna - dakenerna tycks ha kommit från någon sydvästlig kontinent, och även Akpilos urinvånare kom
från haven. Såväl dakener som zhaner har ofta jagat undan tosher och tagit över deras jaktmarker,
och båda folkgrupperna har i stort en fördomsfull syn på tosherna, vilket skapat mycket
motsättningar i Eumo och annorstädes. Dakenerna ser tosherna som hämndlystna, illvilliga och fula,
medan zhanerna beskriver dem som primitiva, blodtörstiga och djuriskt lömska, och sällan ger dem ett
värdigt bemötande. Samtidigt har zhanerna alltid hyst någon slags skräckblandad respekt för
tosherna, varvid de mycket sällan tagits som slavar.

Tosher är småväxta, snabba och smidiga, och tycks helt och hållet sakna kroppsbehåring. De har mörk
hy, mörkt hår och nästan helt svarta ögon. Överkäkens hörntänder är så pass markerade att de kan
framstå som huggtänder.

De toshiska stammarna i Eumo är [Asw'tala], [Qulimanwe], [Cabengo], [Pemo] och [Tuulam]. Tosherna
längre söderut på den [Södra kontinenten] har en mer primitiv teknologisk nivå och är fördelade i en
oräknelig mängd små kulturer och stammar. Det ryktas även finnas folkstammar i [Mio-Enara] samt
[Stora arkipelagen] som har mer eller mindre starka band till tosherna, men de exakta kopplingarna
är osäkra, eftersom någon historisk toshisk migration från den Södra kontinenten inte är känd.

  [Asw'tala]: Aswtala
  [Qulimanwe]: Qulimanwe
  [Cabengo]: Cabengo
  [Pemo]: Pemo
  [Tuulam]: Tuulam
  [Södra kontinenten]: Södra_kontinenten
  [Mio-Enara]: Mio-Enara
  [Stora arkipelagen]: Stora_Arkipelagen