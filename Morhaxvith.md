---
author: Ymir
category:
- Badasses
- Historiska personer
- Mortuach
- Väktare
created_at: '2013-09-22T02:21:54Z'
id: morhaxvith
title: Morhaxvith
---
Morhaxvith var en gigantisk mortuachdrake som i forna tider tros ha ruvat i det nu svunna landet [Kiva], vars prästerskap han lärde upp i mäktig och gåtfull magi. Efter Kivas fall tros han ha vakat över återstående fragment av den kivanska civilisationne, så som [Elementens tempel] i [Stormarnas hav]. Morhaxvith hade en slags broder i [Yarralmundu], vid vars sida han glidit fram genom forntidens lufthav, och bränt riken som inte ens kamorferna längre minns. När [Drakalliansen] började planera [Brännandet av Edron] bjöd Yarralmundu in Morhaxvith att delta, vilket denne gjorde med stor och blodtörstig entusiasm. Men av oklara skäl usurperade han Yarralmundus planer och vände Brännandet till en grym massaker på det edronitiska riket och allt dess folk och kultur, möjligen uppeggad av [Abraxes]. Morhaxvith själv stupade i striderna, och med honom försvann svaren på många olösta gåtor: vad hände med Kiva? Vad hände i Edron?

Morhaxvith var ihop med Yarralmundu bland de största drakar som någonsin observerats av människor, och mätte omkring 100 fot. Hans teckning var illröd. Då två hela årtusenden har förflutit sedan hans död tycks det sannolikt att han återfötts någonstans i världen, men inga spår av honom har kommit till dödliga släktens kännedom så här långt.

  [Kiva]: Kiva
  [Elementens tempel]: Elementens_tempel
  [Stormarnas hav]: Stormarnas_hav
  [Yarralmundu]: Yarralmundu
  [Drakalliansen]: Drakalliansen
  [Brännandet av Edron]: Brännandet_av_Edron
  [Abraxes]: Abraxes