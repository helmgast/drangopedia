---
author: Ymir
created_at: '2014-01-14T20:39:23Z'
id: Cérsine Månglans fin Terenalyva
links:
  category:
  - 'Cuvri''an'
  - Halvalver
  - Karmosinlogen
  - Ljusskygga element
  - Magiker
  - Sanarialver
  mention:
  - Calniakrisen
  - 'Cuvri''an'
  - Lirmana Ithari fín Tanisol
  - Saréssianprotokollet
  - Vielon irayes
title: 'Cérsine Månglans fin Terena''lyva'
---

När lady [Lirmana] bjöd in lady Cérsine till [Cuvri'an] uppstod något av internkris i huset.
Léaramalverna ställde sig mycket kritiska till lady Lirmanas beslut att, efter vad som verkade vara
ett hastigt övervägande, inkludera ytterligare en sanarialv i huset, till råga på allt en som var en
känd Liljans Råd-lakej. Detta ska ses mot bakgrund av den misstänksamma stämning som grott bland
Cuvri'ans léaramalver, framför allt vad gäller husets sanarialvers egentliga agenda i samband med
[Calniakrisen] och turerna kring [Saréssianprotokollet].

Lady Liramana själv försvarade sitt beslut med att lady Cérsine hamnat i onåd hos Liljans Råd och
att hennes fortsatta närvaro i Sunari därmed inte längre stod högt i kurs hos sanarialliansen, att
hon skulle tjäna Cuvri'an som hus och inte hade någon anledning att känna lojalitet till sanari.

I slutändan fick lady Lirmana som hon ville, och lady Cérsine är idag en fullvärdig medlem i
Cuvri'an.

Lady Cérsine är en halvalv, ett oäkta barn till en soldisk adelsdam. Hon adopterades som spädbarn av
Liljans Råd efter en överenskommelse med mamman, där Liljans Råd "fick" Cérsine i utbyte mot att de
hjälpte modern att hemlighålla indiskretionen. Varför Liljans Råd intresserat sig så för Cérsine her
det spekulerats flitigt i av Cuvri'ans medlemmar, men det verkar ha något att göra med hennes
ovanligt starka alviska öga. Cérsine är uppfostrad av agenter från [Törnekvisten] och tjänade genom
denna organisation Liljans råd i många år.

  [Lirmana]: Lirmana_Ithari_fín_Tanisol
  [Cuvri'an]: Cuvrian
  [Calniakrisen]: Calniakrisen
  [Saréssianprotokollet]: Saréssianprotokollet
  [Törnekvisten]: Vielon_irayes