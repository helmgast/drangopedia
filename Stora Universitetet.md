---
created_at: '2014-08-23T22:59:10Z'
id: Stora universitetet
links:
  category:
  - Akademier
  - Platser på Oriton
  mention:
  - Agor Tashari av Qiyana
  - Ahaddar Babu
  - Ahaddar Babus madrasa
  - Ahaotjamastavarna
  - Aricandor
  - Arkipelagisk magitraditon
  - Codex Hrávanãm
  - Codex Svargalokãm
  - Coomarornas spira
  - Dara dor Azago
  - 'Dembale-universitetet'
  - Ezêm Kordadbeh
  - Garandor
  - Gatukriget
  - Gerasiska
  - Hongonfragmenten
  - 'Imay-templet'
  - 'Inyamta-ata'
  - Izílzû
  - 'Jai-Nele dor Demos'
  - Kiva
  - Lohemiska
  - Lohemo
  - 'Lubandu-ristningarna'
  - Mandagor av Tiro
  - Marazaka Ahalbenu
  - Marinuniversitetet
  - Marukala
  - 'N''Rega-huset'
  - Nezool den Vise
  - Orongohongo
  - 'Rool N''Rega'
  - 'Sham-Ukin den Store'
  - Soramar Dor Hamish
  - Stenäggen från Dabu
  - Stjärntornet
  - Stora jordbävningen
  - Talamdu
  - Tawtema
  - Teron dor Golax
  - Thenar klan Zolod
  - Vitterhetens salar
  - Wakla Marakunda
title: Stora universitetet
---

Stora Universitetet, *Bambara Debre* på [lohemiska], är hjärtat i Arkipelagens stolta intellektuella
tradition, och övärldens för omvärlden mest kända institution. I Consaber, Jargien, Mûhad, även
långt borta i Menon-Aun, är universitetet det första någon känner till om Övärlden. Detta är inte
utan skäl; ihop med det nästan lika välrenommérade [Dembale-universitetet] på [Lohemo] är Stora
universitet i [Garandor] Övärldens stolthet, där upptäckter av global vikt har gjorts och tänkare
som gått till historien har frodats.

Universitetet grundades för omkring tusen år sedan av [Rool N'Rega], från början som en plats för
att förvara, bevara, organisera och studera den osaliga röra av skrifter, konst och föremål från
Arkipelagens gåtfulla forntid som låg och samlade damm i privata samlingar runtom på öarna.
Biblioteket expanderades snart med laboratorier, undervisningssalar och gallerier, och sekulära
tänkare från övärldens alla hörn började flockas hit för att studera och undervisa. De första
seklerna hade man stor konkurrens från de olika religiösa krafterna i övärlden, i synnerhet
[Imay-templet], som bedrev bibliotek och tempelskolor i egen regi, och universitetet var i stort en
nischverksamhet för ett litet fåtal, men detta förändrades iochmed stora tänkare som [Soramar dor
Hamish] och [Ahaddar Babu], som gick till historien för sina handlingar under [Den stora
jordbävningen] respektive [Sham-Ukin den Stores] invasion av Garandor, och genom detta bidrog starkt
till att popularisera den sekulära bildningen. Tempelskolorna har allt sedan dess fört en tynande
tillvaro i övärlden, medan universiteten på Oriton, Lohemo och [Tumar] blivit fokalpunkterna i en
intellektuell blomstring som pågått i femhundra år och ännu inte visat några tecken på att vara på
väg att avstanna.

Stora Universitetet själv beskrivs ofta som övärldens största byggnad, vilket i mångt och mycket är
en fråga om perspektiv, då det i själva verket är en mängd mindre byggnader förenade av ett nätverk
av murar, pelargångar och gårdar. Det är beläget i en dal ungefär en kvarts dagsmarsch från
Garandor, väl skyddat av oländiga klippor på tre sidor och på den fjärde en bergvägg som brant
sluttar ned i havet. En trappa slingrar sig upp längst bergväggen från en kaj nere vid vattnet, men
kan spärras av vid behov. Sjövägen från Garandor är egentligen det enklaste sättet att ta sig till
universitetet; bergsvägarna via land är väl stenlagda och underhållna men stundtals så branta att de
övergår i trappor. På håll ter sig universitetet mer som en borg; omgivet av en grov och ålderdomlig
stenmur med massiva, fyrkantiga torn; här och där löper muren ormlikt och böljande över
klippsluttningar. Innanför muren finns örtträdgårdar och en vallgrav som kan korsas via välvda små
broar innan ytterligare en mur tar vid. Denna mur bildar en fyrkantig labyrint av korsgångar,
innergårdar och portar som här och där mynnar ut i torg och trädgårdar, trappor och altaner till
universitetets olika byggnader. Den viktigaste av dessa är antagligen [N'Rega-huset], en fyrkantig
stenkloss som är belägen rakt innanför den yttre porten, längst en allé av knotiga apbrödsträd med
blodröda blommor. Framför trappan upp till dörren tronar ett ensamt exemplar av [Usulas vita träd],
vittrat men ännu i full blomm, ständigt bevakat av två märkliga stenlejon bärgade från [Marukala].
[Ahaddar Babus madrasa] ligger en bit till vänster bortom ett portvalv som utgörs av en gammal
triumfbåge från [Talamdu], medan [Stjärntornet] sträcker sig mot himlen från yttermurens nordvästra
hörn, närmast hängande ut över klippkanten mot havet. Den mäktigaste byggnaden, [Vitterhetens
salar], reser sig i mitten av hela komplexet. Det är en enorm rotunda, nästan 100 fot hög, inramad
av välvda tegeltak i flera nivåer, som ofta sägs vara det största biblioteket i den södra delen av
världen. Logement för studerande och resenärer finns utspridda här och var innanför murarna, liksom
svalkande badhus och dammiga meditationskammare, nånstans finns tillochmed ett litet Imay-tempel,
men det är få som hittar det i den labyrintiska strukturen. Arkitekturen på samtliga byggnader är
genomgående enkel med fyrkantiga, platta väggar i grådaskig sten med ett blekrött färglager som
sedan länge flagnat, men en del tak är utsmyckade med små bisarra skulpturer och portvalv,
fönsterkarmar och murkrön är ofta belagda med färgglada bårder i abstrakta blågröna och vita
mönster. En berömd bit av insidan av yttermuren är smyckad med enorma [Orongohongo]-tecken inristade
av ingen mindre än [Teron dor Golax], universitetets nuvarande överhuvud. De sägs betyda "Lärdomen
skall för evigt segra", av de få som nu kan läsa dem.\
Bland särskilt viktiga objekt i universitetets samlingar märks [Garandor-skallen],
[Lubandu-ristningarna], [Ahaotjamastavarna], [Stenäggen från Dabu], [Hongonfragmenten], [Coomarornas
spira], en rustning av drakfjäll och tre bevingade mumier som påstås vara från [Kiva]. I
litteraturväg har man ett ovärderligt exemplar av det antika zhaniska uppslagsverket [Ezêm
Kordadbeh] och en jättelik samling andra ålderdomliga mûhadinska, forianska och ebhronitiska
skriftverk, [Thenar klan Zolods] bibliotek i ingenjörskonst, samt ett hundratal uråldriga
[gerasiska] lertavlor och barkpappersskrifter varav de förnämligaste är [Codex Hrávanãm] och [Codex
Svargalokãm]. Man har också givetvis en enorm mångfald av inhemska arkipelagiska skrifter från det
senaste årtusendet och seklerna strax dessförinnan, fördelat över alla tänkbara ämnen och
discipliner. [Magikerna] vid universitetet tillsvär sig i regel den ebhronitiska magitraditionen,
och man är därför alltid intresserade av att förvärva fler formelsamlingar och magiteoretiska verk
från Kabalaordens bibliotek.

Bland nu verksamma lärare vid universitetet är några särskilt namnkunniga Teron dor Golax, [Nezool
den Vise], [Mandagor av Tiro], [Jai-Nele dor Demos], [Aricandor], [Dara dor Azago], [Wakla
Marakunda], [Agor Tashari av Qiyana], [Marazaka Ahalbenu] och kamorfen [Izílzû]. Antalet elever är
åtminstone 1500, men det finns också alltid en stor mängd tillfälliga besökare som kommit för att
söka specifik information eller bara lyssna till någon enstaka föreläsning. Universitetet håller sig
också med en vaktstyrka på tvåhundra man, för att kunna avhysa fridstörare och beskydda Arkipelagens
intellektuella arv i händelse av oroligheter. I krissituationer, såsom under [Gatukriget] för fyrtio
år sedan, förväntas också samtliga vapenföra studenter att hjälpa till med universitetets försvar.
Detta ihop med de mäktiga murarna och det otillgängliga läget har gjort att universitetet genom sin
existens gått i stort oantastat ur alla konflikter utom Sham-Ukin den Stores erövring av Garandor,
då ovärdeliga skatter gick förlorade.\

  [lohemiska]: Lohemiska
  [Dembale-universitetet]: Dembale-universitetet
  [Lohemo]: Lohemo
  [Garandor]: Garandor
  [Rool N'Rega]: Rool_NRega
  [Imay-templet]: Imay-templet
  [Soramar dor Hamish]: Soramar_Dor_Hamish
  [Ahaddar Babu]: Ahaddar_Babu
  [Den stora jordbävningen]: Stora_jordbävningen
  [Sham-Ukin den Stores]: Sham-Ukin_den_Store
  [Tumar]: Marinuniversitetet
  [N'Rega-huset]: NRega-huset
  [Usulas vita träd]: Tawtema
  [Marukala]: Marukala
  [Ahaddar Babus madrasa]: Ahaddar_Babus_madrasa
  [Talamdu]: Talamdu
  [Stjärntornet]: Stjärntornet
  [Vitterhetens salar]: Vitterhetens_salar
  [Orongohongo]: Orongohongo
  [Teron dor Golax]: Teron_dor_Golax
  [Garandor-skallen]: Inyamta-ata
  [Lubandu-ristningarna]: Lubandu-ristningarna
  [Ahaotjamastavarna]: Ahaotjamastavarna
  [Stenäggen från Dabu]: Stenäggen_från_Dabu
  [Hongonfragmenten]: Hongonfragmenten
  [Coomarornas spira]: Coomarornas_spira
  [Kiva]: Kiva
  [Ezêm Kordadbeh]: Ezêm_Kordadbeh
  [Thenar klan Zolods]: Thenar_klan_Zolod
  [gerasiska]: Gerasiska
  [Codex Hrávanãm]: Codex_Hrávanãm
  [Codex Svargalokãm]: Codex_Svargalokãm
  [Magikerna]: Arkipelagisk_magitraditon
  [Nezool den Vise]: Nezool_den_Vise
  [Mandagor av Tiro]: Mandagor_av_Tiro
  [Jai-Nele dor Demos]: Jai-Nele_dor_Demos
  [Aricandor]: Aricandor
  [Dara dor Azago]: Dara_dor_Azago
  [Wakla Marakunda]: Wakla_Marakunda
  [Agor Tashari av Qiyana]: Agor_Tashari_av_Qiyana
  [Marazaka Ahalbenu]: Marazaka_Ahalbenu
  [Izílzû]: Izílzû
  [Gatukriget]: Gatukriget