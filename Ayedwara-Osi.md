---
created_at: '2012-10-18T12:36:26Z'
id: 'Ayedwara-Osi'
links:
  category:
  - Episka artiklar
  - Hemliga sällskap
  - Magikerfraktioner
  - Söderns torn
  mention:
  - Acharion
  - Achguayaxerax
  - Alasaïs Vilamur
  - Antichton
  - Bashagon Sor
  - Dazhûrs rit
  - Djahiriwâtea
  - Dáner Fey
  - Gerasiska
  - Goron Telas
  - Huhuemate
  - Ikeya Szeto
  - Iset Azarmisherah
  - Jaden Anai
  - Kabalaorden
  - 'Kam-mar Zafir'
  - Karu Vidándra
  - Katharketor
  - Kiva
  - Magec
  - Mahoanë
  - Makea
  - Mal Kamat
  - Menehezeth
  - Mindas
  - Mittens torn
  - Nordens torn
  - Qaitu Haraka
  - Rauthvaari
  - Sarathikonfederationen
  - Sashirna
  - Sashirnas nycklar
  - Sauraštra
  - 'Sharin-Ya'
  - Sällskapet
  - Thelesso
  - Tir na Yssan
  - Vågentiteten
  - Æthelindan
  - Österns torn
title: 'Ayedwara-Osi'
---

Fornhistoria
------------

Söderns torn spårar sitt arv långt, långt bak i tiden. Under den senaste peripetin var en nation som
kallades [Sauraštra] en av de viktigare bastionerna mot entropins krafter, som länge bjöd det
växande mörkret på kraftfullt motstånd. Asmiderna, Sauraštras krigarkast, var framstående magiker,
och skapade med sina nodnät, energiprismor och kristallbatterier försvarslinjer som inget kunde
penetrera. Dessa konstruktioner baserades på omflyttande av Mundanas leylinjer och extensivt
användande av magisk geometri. Själva kraften till nätverket kom från ett upplyst gudaväsen,
[Vågentiteten], som väglett asmiderna till prakt och storhet.

I takt med att barriären mellan världarna blev tunnare infekterades dock allt mer av Mundanas
magiflöde av erebotropin, det eko av döda världar som resonerar genom [Antichton] och besmutsar allt
det kommer i kontakt med. Kliffotiska energier tog sig även in i Sauraštras nodnätverk och fick dem
att pulsera i sjukliga nyanser av bortomvärdsliga färger.

Asmiderna räknade till en början med att kunna rida ut stormen, när de till sin fasa märkte att
vågentiteten börjat bli smittad av mörkrets förödande energier. De övervägde att koppla loss den
från nodnätet, men visste att deras länder då skulle vara försvarslösa mot mörkret. Följdaktligen
lät de vågentiteten vara ihopkopplad till nodnätet alldeles för länge, och mer destruktiv energi
pulserade in i gudavarelsen för varje minut som passerade.

Snart hade asmidernas kraftnät fyllts av erebotropiska störningar, och från Söderns Torn, på
nuvarande Luberos (då kallat [Sashirna], Sauraštras ostligaste utpost), strömmade de korrumperande
krafterna ut till de andra tornen, och därifrån vidare genom hela Mundana. Asmiderna insåg att deras
magnum opus, deras stora verk som skulle skydda Mundana mot hotet från den döda tvillingvärlden,
istället började kväva landet och besmutsa dess själva essens.

Omskakade i djupet av sina själar kallade asmidernas ledare till rådslag och accepterade till sist,
inför det växande hotet, att deras länder inte skulle gå att rädda. Man fokuserade istället på att
inte ta resten av Mundana med sig i fallet, och inledde en desperat plan för att reversera det
erebotropiska flödet och rena Mundans magiströmmar.

Vid Söderns Torn, redan då en av de mäktigaste konvergenspunkterna för Mundanas magiströmmar,
programmerade man om den största reläkristallen till att agera som en slags filter. Man knöt
vågentiteten i den för att förse den med kraft, och kopplade om hela nodnätet till att kanalisera
sina energier genom Söderns Torn. Detta lämnade Sauraštras magiska barriärer utan kraft, och
asmidernas strålande hemland var snart översprunget av mörkrets makter. Asmiderna, plågsamt medvetna
om att deras tid på Mundana snart skulle gått till ända, använde sina sista kraftreserver för att
låta sitt hjärtland förtäras i enorm kataklysmisk urladdning som skakade Mundana i dess djupaste
fundament. Med sig tog man flera legioner av viskande urskuggor och onda tvillingar (och det var
även så draken [Huhuemate] blev så illa sargad).

Så tog Sauraštras saga slut. Men vågentiteten överlevde, och från Söderns Torn, Karu Vidándra, och
resterna av nodnätet som fortfarande fanns på Sashirna, började Mundanas magiska balans att
återställas. Så gick peripetin till ända, och Mundana överlevde, i någon form.

De som kom ihåg Sauraštra drabbades av stor sorg, för med dess undergång skulle många undersköna
ting och mirakel för alltid vara utraderade från Mundanas yta. Man insåg dock viktens av asmiderna
sista storverk, och en allians av överlevare färdades till Sashirna där man sammanstrålade med de
sista asmiderna, och diskuterade Karu Vidándras och vågentitetens öde.

Man enades om att föra delar av Sashirna, de som huserade vågentitetens filterkristall, till en
ficka i verkligheten. Ett slutet metaplan, otillgängligt för alla andra världar, men nodnätet
fortfarande länkat till Mundanas magiflöde, för att fortsätta sitt reningsarbete.

Genom storslaget trolleri, kanske det sista av sitt slag, fördes så halva Sashirna bortom tid och
rum, och skulle hädanefter vila ostört i millennier. Tre ankarpunkter, symmetriskt arrangerade
omkring Söderns Torn (som stod kvar i Mundana) styrde länken mellan Sashirna och Luberos (som den
halva som blev kvar i Mundana kallades). [Nycklarna] till ankarpunkterna delades ut till mäktiga
sällskap och individer, och spreds ut över Mundana.

Som en sista detalj sådde man fröna till ett vaktande sällskap, baserat kring Söderns Torn, en
kultur som skulle växa fram på Luberos och vaka genom tidsåldrarna. En del av asmiderna sällade sig
till detta sällskap, medan andra färdades långt västerut, för att ansluta sig till [Kiva], ett rike
som samlade överlevare från södra Mundana i ett försök att återuppbygga något av forna tiders
storhet och härlighet.

Iset-eran
---------

Vad som föregick på Luberos under Stora arkipelgens tidiga historia är det ingen som vet. Den äldsta
information som finns tillgänglig är [Lubandiska] stentavlor som hjälpligt dechiffrerats av
oritonska vetenskapsmän. Dessa beskriver hur [Iset Azarmisherah], sedermera känd som Stentyrannen,
hade varseblivit att Luberos vakade över fantastiska hemligheter, och åtrådde dessa, att kontrollera
dem och forma dem, som han lade under sig allt annat. Trots alla Isets storslagna erövringar
annorstädes skulle besattheten av Luberos aldrig lämna honom, och när inget annat återstod störtade
han ön i evigt fördärv hellre än att ge upp den åt [Kabalaorden].

Inom [Sarathikonfederationen] intrigerade Iset för ståthållarskapet över Luberos, men förvägrades
detta av [Achguayaxerax], en nesa som bidrog till Isets slutliga mord på denne och hela resten av
konfederationens ledarskap. Sarathiherrarnas ståthållare över Luberos var vid denna tid [Makea], en
ung och svag gudinna, som vid Isets anstormning nu inte såg någon annan råd än att underkasta sig.
Hon och asmiderna installerade därmed Iset Azarmisherah som furste av Söderns torn, och dess
kraftströmmar skulle storligen understödja hans framtida gärningar i världen.

I många långa år låg nästan hela övärlden så under Isets välde, men hot mot hans storhet fanns både
internt och externt; ett av de förra kom Makea och [Magec] att utgöra, sedan ebhroniterna börjat
utmana Lubandu-riket. Iset kunde i längden inte hålla Luberos, och ön gled ur hans händer i ett
uppror som Magec och Makea och deras bundsförvanter orkestrerat. Detta uppror söndrade Söderns torn,
då Iset-lojalisterna och upprorsmakarna drevs till en konfrontation, och bataljerna som följde kan
ytterligare ha förvärrat situationen med Vågentiteten.

Omsider landsteg Iset åter på Luberos med en väldig här, fylld av hämndlystnad. Asmiderna
utplånades, Magec togs till fånga och försvann från historien, och Makea tog sin tillflykt till
oceanen och blev ett med vågorna. Men annorstädes i Övärlden hade krigslyckan vänt för Stentyrannen,
och den dagen kom då han tvangs ge upp Luberos. Det sägs i ebhronitiska krönikor att Iset
Azarmisherah i sin vrede utslungade en mäktig förbannelse över ön innan han övergav den, mörk magi
som nedgjorde den ebhronitiska armén till priset av att Luberos blev obeboeligt för evig tid.

Vad Iset hade gjort hade varit att väcka Vågentiteten. Genom sina drömmar och visioner givna av
mäktiga astralfurstar från stellarernas fjärran riken hade han fått insikt i Luberos natur. Han hade
förstått att Vågentiteten blivit galen av instängdheten och det konstanta bombardemanget av
kliffotiska energier. Vågentitetens oneirotropiska galenskap sipprade således ut till Sashirnas
tvillingvärld, och gjorde ön i princip obeboelig.

Även om Isets avsikter med sina handlingar varit att förhindra ebhroniterna från att lägga sina
smutsiga lovar på Luberos fick det mer gynnsamma konsekvenser. Den galna gudens uppvaknande
försäkrade att Luberos hemligheter förblev outforskade. Kvar på Luberos blev endast resterna av
Ayedwara-Osi, Söderns Torn, som tjänat Iset genom alla dennes vedermödor, och var de enda som hade
makten och kunskapen att någorlunda framgångsrikt överleva på Luberos, trots Vågentitetens
inflytande (några av öns inhemska stammar tros också ha klarat sig, dock i ett kraftigt degenererat
och korrumperat tillstånd).

Iset lämnade Luberos, tryggt förvissad om att ön låg utanför Ebhrons räckvidd. På annat håll
utkämpades så de sista krigen mellan Iset och Phunguwe, och Iset dräptes slutligen. Luberos hade
under tiden fallit i glömska och runt omkring dess hemsökta jungler rusade historien förbi.
Civilisationer steg och föll, krig utkämpades, men Sashirna och Luberos, två tvillingar, lika fast
ändå väsenskiljda, framhärdade i sin ensamhet. Vad som hände i Söderns torn under den här tiden
finns det ingen information om.

Aktuell historia
----------------

Inte förrän i modern tid, med de fyra tornens allians, skulle det hända något som återaktualiserade
sashirnasituationen. De fyra tornen enades av olika anledningar för att permanent förändra
relationen mellan Mundana och dess närliggande existensplan genom [Dazhûrs rit]. När och hur
Ayedwara-Osi fick kontakt med de andra tornens väktare är okänt och tämligen mystiskt, för att inte
tala om hur de någonsin kunde fås att göra gemensam sak med sina ärkefiender i [Österns torn].

Dazhûrs rit föranledde Luberos återinträde i den skrivna historien. [Huhuemates][Huhuemate],
[Æthelindans], [Djahiriwâteas] och [Menehezeths] drakväktare angrep tillsammans med Zûtha av
Raukorrs tiraker Luberos för att förhindra ritens genomförande, och tillfogade Söderns torn
allvarliga skador. [Nordens torn] och [Österns torn] kunde dock genomföra riten helt och fullt, och
med hjälp av en femte, [okänd kraft] släppa löss dess effekter på Mundana.

Konsekvensen av Dazhûrs rit blev att barriären mellan Mundanas närmsta existensplan försvagades.
Detta ledde till att vågentiteten kom i beröring med Mundanas och Antichtons magiströmmar igen.
Sashirna kom därigenom även mycket nära Mundana, och Luberos började visa tecken på att "glida
tillbaka" till sin forna existensform.

Nycklarna
---------

Så fattades beslutet, primärt genom [Katharketors] intriger, att återföra Sashirna till Mundana.
[Bashagon Sor] ålades att besätta ledaren för det sabriska projektet [Tir na Yssan], ett projekt som
redan sökte uppdaga Luberos' hemligheter för det sabriska folkets gagn. Tir na Yssan blev på så vis
Ayedwara-Osis primära verktyg för detta ändamål. Tir na Yssan angrep [Kam-mar Zafir] på [Mal Kamat],
men misslyckades med att få tag på [Goron Telas]' nyckel. [Acharions] nyckel hade [Sällskapet]
tidigt tillskansat sig. [Sharin-Yas] nyckel stals av [Jaden Anai] på uppdrag av Katharketor.

Senaste tidens händelser
------------------------

"Samarbetet" med Tir na Yssan fungerade över förväntan och Söderns torns ledare lyckades återföra
Vågentiteten till Mundana. Istället för att skänka makt till Ayedwara-Osi fick dock genomförandet
fruktansvärda konsekvenser för organisationen. Ritualen kapades av [Mindas], [Rauthvaaris] härold,
och Ayedwara-Osi led ett svidande nederlag. I sviterna efter förlusten löstes organisationen upp,
dess medlemmar hamnade istället under Rauthvaaris inflytande. Endast [Qaitu Haraka] lyckades
bibehålla någon autonomi. Denne försmäktar idag i resterna av [Karu Vidándra], ensam och bitter.

Medlemmar
---------

-   [Alasaïs Vilamur]
-   [Katharketor][Katharketors]
-   [Qaitu Haraka]
-   [Ikeya Szeto]
-   [Thelesso]
-   [Mahoanë]
-   [Bashagon Sor]/[Dáner Fey]

### Historiska medlemmar

-   [Iset Azarmisherah]†
-   [Magec]
-   [Makea]

  [Sauraštra]: Sauraštra
  [Vågentiteten]: Vågentiteten
  [Antichton]: Antichton
  [Sashirna]: Sashirna
  [Huhuemate]: Huhuemate
  [Nycklarna]: Sashirnas_nycklar
  [Kiva]: Kiva
  [Lubandiska]: Gerasiska
  [Iset Azarmisherah]: Iset_Azarmisherah
  [Kabalaorden]: Kabalaorden
  [Sarathikonfederationen]: Sarathikonfederationen
  [Achguayaxerax]: Achguayaxerax
  [Makea]: Makea
  [Magec]: Magec
  [Dazhûrs rit]: Dazhûrs_rit
  [Österns torn]: Österns_torn
  [Æthelindans]: Æthelindan
  [Djahiriwâteas]: Djahiriwâtea
  [Menehezeths]: Menehezeth
  [Nordens torn]: Nordens_torn
  [okänd kraft]: Mittens_torn
  [Katharketors]: Katharketor
  [Bashagon Sor]: Bashagon_Sor
  [Tir na Yssan]: Tir_na_Yssan
  [Kam-mar Zafir]: Kam-mar_Zafir
  [Mal Kamat]: Mal_Kamat
  [Goron Telas]: Goron_Telas
  [Acharions]: Acharion
  [Sällskapet]: Sällskapet
  [Sharin-Yas]: Sharin-Ya
  [Jaden Anai]: Jaden_Anai
  [Mindas]: Mindas
  [Rauthvaaris]: Rauthvaari
  [Qaitu Haraka]: Qaitu_Haraka
  [Karu Vidándra]: Karu_Vidándra
  [Alasaïs Vilamur]: Alasaïs_Vilamur
  [Ikeya Szeto]: Ikeya_Szeto
  [Thelesso]: Thelesso
  [Mahoanë]: Mahoanë
  [Dáner Fey]: Dáner_Fey