---
created_at: '2011-02-16T10:08:40Z'
id: Khakrasutra
links:
  category:
  - Bibliofili
  - Skämt som gått för långt
  mention:
  - Djavan Izhan do Davag
  - Khakra
title: Khakrasutra
---

-   Författare: [Khakra]\
-   Illustratör: [Djavan Izhan do Davag]\
-   Språk: Thalaskiska (thalaskisk skrift)\
-   Läsbarhet: Mycket svår (Ob5T6)\
-   Förkunskaper: Alstra Biotropi/ Psykotropi/ Pneumotropi/ Fototropi, Besvärjelse, Transformering,
    Teoretisk Magi 12\
-   Kunskapsinnehåll: Formaliserade besvärjelser, Skumma effekter, Teoretisk Magi 13, Anatomi 10,
    Förföra 10\
-   Tillgänglighet: Obskyr (Ob7T6)\

I denna ökända skrift förmedlar lumiandraken Khakra kontroversiella personlighetspsykologiska
sanningar och suspekta besvärjelser till mänskligheten, däribland de gåtfulla 'Khakras osynliga
finger', 'Ärkemagikerns ögonfägnad' och 'Khakras illuminerande grodperspektiv'. Verket i sin helhet
skrevs på 2200-talet e.D. och är extremt sällsynt, men ett otal halvdana kopior kan återfinnas här
och var, ofta med de mycket färgstarka originalillustrationerna i behåll. Språket är mycket
invecklat, fullt av allegorier, metaforer och ordlekar med dolda innebörder, något som gör boken
mycket svårläst och i stort sett omöjlig att översätta. Khakra själv lär enligt utsago ha ombetts
att göra ett försök av mûhadinska intressen som ville ge ut verket på nytt, men än så länge tycks
Khakrasutra kvarstå som en kuriös parentes i litteraturhistorien.

  [Khakra]: Khakra
  [Djavan Izhan do Davag]: Djavan_Izhan_do_Davag