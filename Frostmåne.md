---
author: Joel
created_at: '2011-08-30T15:08:37Z'
id: Frostmåne
links:
  category:
  - Interspecies lovers
  - Rimurer
  mention:
  - Abraxes
  - Aranni
  - Cuïridin
  - 'L''wethme'
  - Maeve
  - Nicoz
  - Pärlemorhovet
  - Rimfrost
  - Ziroz Marin
title: Frostmåne
---

Frostmåne är en rimur och härrör således från skugglanden. Av någon anledning verkar hon vara
tämligen resistent mot glömskan, då hon har vistats en hel del i Mundana utan märkbar effekt. Som
barn var hon slav vid det svarta hovet tillsammans med sin bror [Rimfrost] innan de bägge hamnade i
tjänst hos den faliske mystikern [Siroz Marin]. Hon har även tillbringat en längre tid som tjänare
vid [Pärlemorhovet].

Vid någon tidpunkt togs hon tillfånga av [L'wethme] och sattes i hans tjänst som [Maeves] barnflicka
och kammarjungfru, och stannade där tills Maeve hämtades hem av [Nicoz], då hon följde med till
Mundana.

Nicoz och Frostmåne blev med tiden djupt och passionerat förälskade i varandra och inledde (till en
början i hemlighet) ett förhållande. Detta avbröts tvärt när Frostmåne gav sig själv och sitt ofödda
barn åt [Abraxes] i utbyte mot Nicoz liv. Efter födseln blev hon uppenbart betydligt mindre viktig
för dimmornas herre och kunde undkomma fångenskapen. Återförenandet med Nicoz var till en början
minst sagt kyligt, inte minst då Nicoz kände sig förråd och funnit tröst hon [Aranni]. Efter ett
tämligen uppslitande triangeldrama för alla inblandade parter, återförenades Nicoz och Frostmåne
till slut, och en stjärnklar juninatt vigdes de i jordmoderns namn.

Frostmåne är nu, i egenskap av Nicoz hustru, Hertiginna av Val Timan och Baronessa av Duandan och
Urag Basan. Hon har också sedan länge varit det närmaste en mor Maeve nånsin känt. Hon är också mor
till arvingen till dessa titlar, [Cuïridin].

  [Rimfrost]: Rimfrost
  [Siroz Marin]: Ziroz_Marin
  [Pärlemorhovet]: Pärlemorhovet
  [L'wethme]: Lwethme
  [Maeves]: Maeve
  [Nicoz]: Nicoz
  [Abraxes]: Abraxes
  [Aranni]: Aranni
  [Cuïridin]: Cuïridin