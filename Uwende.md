---
created_at: '2011-02-07T14:58:36Z'
id: Uwende
links:
  category:
  - Inavelshålor
  - Maharathaïm
  - Platser i Stora Arkipelagen
  - Träningsläger
  mention:
  - Aigor Ksawendi
  - Djaga Mana
  - Gatukriget
  - Gerasiska riket
  - Gero
  - Igba och Amanju
  - Ikine
  - Limax
  - Maharathaïm
  - Morana av Gero
  - Tenzen Zarashandu
  - Uanar Nyambo
title: Uwende
---

Uwende är [Ikine]-klanen Izindwas by på [Geros] isolerade västkust, ansluten till [Maharathaïm]
sedan långt forna dagar och ett av organisationens främsta träningscentra. Byn är inom Maharathaïm
framförallt känd för sin uråldriga [gerasiska] amfiteater och sitt bibliotek, samt en historia av
brutala träningsformer som bara folk med Ikines temperament kunnat utveckla. Via sina
Maharathaïm-krigare kontrollerar byn ett relativt stort område med flera närliggande byar som
betalar tribut i spannmål och andra förnödenheten för att gräddan av Uwendes egna invånare ska kunna
koncentrera sig på träning, undervisning och avel. I dessa värv är man minst lika hängivna som till
och med [Igba och Amanju], och Izindwa-klanens sedvänja att härda sina ungdomar genom att kasta ned
dem i en brunn tillsammans med en uppretad [Limax] är ökänd även inom Maharathaim.

Klanens åldrade matriark [Morana av Gero] håller numera en låg profil, och agerar oftast via sin
löjtnant [Tenzen Zarashandu], en smått legendarisk taktiker och intrigmakare som märkligt nog ännu
är vid liv och ungdomlig vigör, trots att han ledde Maharathaïms styrkor i [Gatukriget] för ett
halvt sekel sedan. Berömd är också vapenmästaren [Aigor Ksawendi] som tränat och knäckt generationer
av bångstyriga ungdomar, och [Uanar Nyambo], en av hans främsta elever, som utöver sitt mästerskap i
[Djaga Mana] satt ett imponerande antal fullvärdiga och hänsynslösa klankrigare till världen.

  [Ikine]: Ikine
  [Geros]: Gero
  [Maharathaïm]: Maharathaïm
  [gerasiska]: Gerasiska_riket
  [Igba och Amanju]: Igba_och_Amanju
  [Limax]: Limax
  [Morana av Gero]: Morana_av_Gero
  [Tenzen Zarashandu]: Tenzen_Zarashandu
  [Gatukriget]: Gatukriget
  [Aigor Ksawendi]: Aigor_Ksawendi
  [Uanar Nyambo]: Uanar_Nyambo
  [Djaga Mana]: Djaga_Mana