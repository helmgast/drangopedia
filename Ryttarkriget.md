---
created_at: '2012-09-22T05:17:14Z'
id: Ryttarkriget
links:
  category:
  - Drunokisk historia
  - Krig
  mention:
  - Akala Gahallan III
  - Alariel
  - Arlon
  - Bardis
  - Bortaï den Fagra
  - Cermira
  - Den eviga vinden
  - Den silverne ökenvargens hord
  - Drunok
  - Golhbrand
  - Hästtämjarna
  - Jahangir
  - Jandlinatjari
  - Kotemure av Adarl
  - Kumbanigash den Svarte
  - Malkom Trevena
  - Moróga
  - Orlik
  - Rekhem
  - Rianna
  - Rion Gahallan
  - Slaget om Arlon
  - Slaget vid Grimssalar
  - 'Urag-Ghan'
  - Uriangkathai khan Orkhon
  - Utmark
  - Valdusborg
  - Vita döden
  - Vita horden
  - Vrimzikiel
  - Zenos Inakim
title: Ryttarkriget
---

Ryttarkriget var en väldig militär konflikt år 2973 e.D. Raunlädska horder ledda av [Den eviga
vinden] under [Uriangkathai] inledde en massiv invasion av [Drunok], som efter inledande förluster
bjöd mycket hårt motstånd. Raunernas numerära överläge, och kraften med vilken de anföll, var sådan
att många nordöstliga drunokiska adelsmän, med [Malkom Trevena] i spetsen omedelbart gick över till
deras sida, och Drunoks situation försvårades ytterligare av att självaste kronprins [Rion]
samarbetade med raunerna. Också häxmästaren [Moróga], [Utmarks] herre, anslöt sig till invasionen,
och Drunoks situation tycktes mycket mörk. [Urag-Ghan] erövrades av [Den silverne ökenvargens hord]
under khagan [Jahangir], och tillslut föll också [Arlon].

Men Drunoks lycka vände, åtminstone delvis. Tidigt i kriget blev prinsessan [Rianna] mördad, trots
att raunernas kidnappningskomplott mot henne gått i stöpet, men [Vrimzikiels] upprorshär, som hade
för avsikt att förråda Arlon åt raunerna, blev stoppade, och skingrades efter att deras ledare
gripits (han dog senare i fångenskap i Caserion). Khagan Jahangir mördades av en av sina lustslavar,
vilket ledde till kaos i Den silverne ökenvargens hord, och en hel jargisk legion under [Zenos
Inakim] övergav sina plikter i Jargien för att komma till Drunoks hjälp - det sägs att general
Inakim i en uppenbarelse såg en av Daaks änglar som kommenderade honom att rädda Drunok. Kung [Akala
Gahallan III] räddades undan Arlons fall, och efter detta vann drunokierna sin första stora seger
mot raunerna i [Slaget vid Grimssalar]. Morógas fängslade drake [Golhbrand] bröt sig fri och dödade
honom. [Vita horden] under [Kotemure] slog sig blodiga mot [Valdusborgs] murar, förgäves, och
skingrades efter en lång belägring sedan vandöda och tirakiska horder samt raunstammen
[Hästtämjarna], ledda av [Kumbanigash den Svarte], fallit dem i ryggen. Detta var en mycket kostsam
förlust för raunerna, och när Drunoks arméer förenats med Zenos Inakims legion och Kumbanigashs
horder mötte man Den eviga vinden och Den silverne ökenvargen och deras allierade i det avgörande
[Slaget om Arlon].

Slaget om Arlon var ingen förkrossande seger för Drunok, men Uriangkathais dotter [Bortaï den Fagra]
togs till fånga, Morógas nu ledarlösa horder skingrades för vinden, och raunernas [Bardis]-kults
mystiske överstepräst [Orlik] dräptes. Draken [Jandlinatjari] intervenerade och övertygade
Uriangkathai att ge vika, och storkhaganen gjorde så i utbyte mot fortsatt inflytande i Drunok,
genom Bortaïs äktenskap med Drunoks åldrade konung. Detta handlade egentligen om en kulturkrock som
föll väldigt väl ut - ur raunernas perspektiv är det hedervärt att gifta bort en dotter med en
mäktig fiende, medan ur drunokiernas är det ett tecken på förnedring och underkastelse, så alla
inblandade (utom Bortaï själv) var ganska nöjda. Den silverne ökenvargen ifrågasatte dock
Uriangkathais manbarhet och storhet, och drog bittra tillbaka till stäpperna för att utse en ny
ledare att axla den fallne Jahangirs mantel.

Kriget var en kostsam historia för Drunok som nästan gjorde riket bankrutt, men man vann stor
respekt i världens ögon, och nya allierade i form av Kumbanigash och Den eviga vinden. Jargien i
väster och [Cermira] i öster började åter ta i akt på Drunoks avsikter, särskilt som det ryktas att
Uriangkathais ambitioner på världsherravälde långt ifrån är överspelade än. I själva verket, sägs
det på somliga håll, hade hans invasionen av Drunok dock ett annat, dunkelt syfte - att rensa ut
någon sorts mytologiska skuggdemoner som infiltrerat riket. Om han någonsin hittade dessa
skuggdemoner eller ej förtäljer inte historien; blev han månne förledd från första början, och var
själv ett offer för de krafter han försökte besegra?

Efter kriget återstod många problem för Drunok: Malkom Trevena utropade sig till ny kung av Utmark i
Morógas ställe, och häxmästaren [Alariel] som hela tiden intrigerat i bakgrunden slog landet med
[Vita döden], en fruktansvärd farsot. Man lyckades omsider ta itu med både Malkom, Alariel och den
fruktansvärda draken [Rekhem], men varje löst problem verkade bara föda nya för det lilla landet i
hjärtat av Mundana.

  [Den eviga vinden]: Den_eviga_vinden
  [Uriangkathai]: Uriangkathai_khan_Orkhon
  [Drunok]: Drunok
  [Malkom Trevena]: Malkom_Trevena
  [Rion]: Rion_Gahallan
  [Moróga]: Moróga
  [Utmarks]: Utmark
  [Urag-Ghan]: Urag-Ghan
  [Den silverne ökenvargens hord]: Den_silverne_ökenvargens_hord
  [Jahangir]: Jahangir
  [Arlon]: Arlon
  [Rianna]: Rianna
  [Vrimzikiels]: Vrimzikiel
  [Zenos Inakim]: Zenos_Inakim
  [Akala Gahallan III]: Akala_Gahallan_III
  [Slaget vid Grimssalar]: Slaget_vid_Grimssalar
  [Golhbrand]: Golhbrand
  [Vita horden]: Vita_horden
  [Kotemure]: Kotemure_av_Adarl
  [Valdusborgs]: Valdusborg
  [Hästtämjarna]: Hästtämjarna
  [Kumbanigash den Svarte]: Kumbanigash_den_Svarte
  [Slaget om Arlon]: Slaget_om_Arlon
  [Bortaï den Fagra]: Bortaï_den_Fagra
  [Bardis]: Bardis
  [Orlik]: Orlik
  [Jandlinatjari]: Jandlinatjari
  [Cermira]: Cermira
  [Alariel]: Alariel
  [Vita döden]: Vita_döden
  [Rekhem]: Rekhem