---
created_at: '2011-02-18T19:48:50Z'
id: Qwandalo
links:
  category:
  - Människofolk
  - Skämt som gått för långt
  mention:
  - 'Abu''bubombwe-kwema'
  - Ianos Widerfarne
  - Kelmeka
  - Nammadi
  - Örådet
title: Qwandalo
---

För ett sekel eller så levde och blomstrade de kulturstarka qwandalo-stammarna i sydöstra
arkipelagen. De var en fiskekultur som utövade visst jordbruk. Bland deras stammar fanns mästerliga
kanotbyggare, pärlfiskare och vapensmeder. Deras oceangående kanoter färdades långa sträckor och
förde hem rikedomar och konstskatter till stammarna.

Sedan kom [Kelmeka]. Ingen vet riktigt varifrån, qwandalo själva tolkade det som ett straff från
gudarna, [fraktionen] kallade det för ännu ett utslag av cirefalisk terrorism medan den sabriske
upptäcktsresanden [Ianos Widerfarne] hävdade att de knappt verkade vara en naturlig varelse och
spekulerade i om de kanske skapats som biotropiskt experiment (eventuellt för att användas som
vapen) av någon forntida högkultur och nyligen aktiverats.

Oavsett var de kom ifrån skulle dock Kelmeka vara enormt destruktiva för qwandalo-stammarnas öar. De
förökade sig enormt fort och visade snart kunna växa sig väldigt stora och konsumera enorma mängder
föda. Qwandalos odlingar länsades och fiskevattnen förstördes nästan helt. Flera gånger försökte
qwandalo slå tillbaka invadörerna, men kelmeka var tungt bepansrade och väldigt svåra att skada. När
de blev tillräckligt uppretade visade de sig även kapabla att i flock angripa människorna och många
qwandalo-krigare blev brutalt nedgjorda av horder av inkräktarna.

Med ekosystemen på öarna förstörda gick det inte längre för qwandalos civilisation att framhärda.
Många dog av undernäring, sjukdomar och i strid mot kelmeka, men de allra flesta flydde helt enkelt
sina fädernesärvda öar.

Idag lever de sista qwandalo på en försvinnande liten ö, det steniga [Abu'bubombwe-kwema] i
arkipelagens sydöstra utkant. Abu'bubombwe-kwema har bara nyligen ansatts av kelmeka och det tiotal
qwandalo som lever där lider ännu ingen nöd, något som dock bara är en tidsfråga. Sitt ringa antal
till trots har de kvarvarande qwandalo fortfarande en röst i [Örådet]

  [Kelmeka]: Kelmeka
  [fraktionen]: Nammadi
  [Ianos Widerfarne]: Ianos_Widerfarne
  [Abu'bubombwe-kwema]: Abububombwe-kwema
  [Örådet]: Örådet