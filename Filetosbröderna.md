---
created_at: '2014-08-28T00:36:41Z'
id: Filetosbröderna
links:
  category:
  - Fadäser
  - Legoknektskompanier
  - Omoraliska knektar
  mention:
  - Abadanabergen
  - Barandu den Röde
  - Belisarius Castor den yngre
  - Belloniterorden
  - Caias Arcadius Ducas
  - Ghaële
  - 'Gnaar-Mur'
  - Imagetos av Kasamina
  - Legio XXVI
  - Maulio
  - Perimanskogen
  - Tarkas
title: Filetosbröderna
---

Filetosbröderna var en mindre grupp av jargiska legoknektar, ledda av den karismatiska men avfällige
legionskaptenen [Imagetos av Kasamina]. Efter sitt skamliga avsked från [XXVI:e legionen] samlade
Filetos ihop ett antal råskinn och bedrev glorifierad rövarverksamhet i trakterna av
[Abadanabergen], tills man plundrat tillräckligt för att kunna återvända till centrala Jargien under
vissa pretentioner av anständighet. Filetos av Kasamina själv blev under denna tid ökänd som en
skoningslös slavhandlare, som utan misskund kidnappade halva jargiska byar för att sälja till
diverse skumraskelement i [Tarkas] och [Gnaar-Mur], och [Belloniterorden] gjorde flera fruktlösa
försök att jaga ned honom.

När kriget mellan [Belisarius Castor den yngre] och [Caias Arcadius Ducas] bröt ut i östra Jargien
samlade Filetos ihop en större styrka i Davals sämre delar, och formade det tvivelaktiga fria
kompani som han uppkallade efter sig själv, Filetosbröderna. Man tog anställning för princep
Belisarius i [Maulio]. som kände sig såpass hotad av Merun att han slutat vara nogräknad överhuvud
taget. Filetosbröderna kom därefter att härja Meruns landsbygd, attackera vägfarare, bränna möllor,
plundra byar, och ställa till allsköns ofog. Lyckan vände emellertid sedan Filetosbröderna plundrat
och skövlat en mindre by i [Perimanskogen], bara timmar innan en större och starkare grupp
legoknektar under [Barandu den Röde] kom till platsen. Dessa var tillfälligt inte anställda av
någon, men sedan de gjort bedömningen att Filetosbröderna var svagare och fullastade med acceptabelt
byte, jagade de efter bröderna och gick till angrepp. Filetosbröderna förlorade denna strid så till
den grad att sällskapet nästan gick under, och Filetos eget flyktförsök stoppades av [Ghaële av
Drunok], som helt sonika slog ned honom i brutal nävkamp, där han förlorade ett öga. Av de
Filetosbröder som inte dött eller flytt valde 10 att ansluta sig till Barandu och hans män, medan
ett trettiotal andra samt Filetos själv fördes mot Maulios gräns av Barandus mannar, i hopp om en
acceptabel lösensumma. Om Filetosbröderna någonsin kan återbygga sin styrka är en öppen fråga, men
egentligen var de föga mer än ett tungt beväpnat rövarband, och inte en själ hade saknat dem.

  [Imagetos av Kasamina]: Imagetos_av_Kasamina
  [XXVI:e legionen]: Legio_XXVI
  [Abadanabergen]: Abadanabergen
  [Tarkas]: Tarkas
  [Gnaar-Mur]: Gnaar-Mur
  [Belloniterorden]: Belloniterorden
  [Belisarius Castor den yngre]: Belisarius_Castor_den_yngre
  [Caias Arcadius Ducas]: Caias_Arcadius_Ducas
  [Maulio]: Maulio
  [Perimanskogen]: Perimanskogen
  [Barandu den Röde]: Barandu_den_Röde
  [Ghaële av Drunok]: Ghaële