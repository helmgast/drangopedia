---
created_at: '2012-09-27T20:18:03Z'
id: Köket
links:
  category:
  - De vita svalorna på berget Vostram
title: Köket
---

Gran Vostrams tveklöst livligaste plats är det stora köket där all mat lagas. Vad som lagas är
starkt begränsat av att det är väldigt långt till närmast odlingsmark, om man inte räknar klostrets
trädgård. Karavaner kommer då och då med mat, men vatten får man genom källan i klostret. Ibland ger
man sig ut och letar rötter som växer i det ofruktsamma Tarkas. I köket huserar förutom Syster Almuc
en stor mängd leksystrar och noviser.

Syster Almuc är en fetlagd kvinna i medelåldern med en tjock fläta. Hon är något av en
stövelslickare mot de övriga systrarna, men obarmhärtig mot noviser och leksystrar. När någon syster
är i köket skrattar Almuc gärna ljudligt och glatt. Varje önskemål kan utföras och ingen förfrågan
är orimlig. För de unga flickor är det istället slag med slevar, hårda ord och stränga straff som
gäller. Ve den som skulle snatta av någon mat! De flesta leksystrar och noviser är lite (eller
mycket) rädda för Almuc.

Nyckelord Almuc:

Tjock, Ilsk, Oförlåtande