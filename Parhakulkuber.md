---
author: Ymir
category:
- Enigmatiska figurer
- Magiska varelser
created_at: '2013-05-25T05:56:32Z'
id: parhakulkuber
title: Parhakulkuber
---
**Beskrivning:** Parahakulkuber är bisarra förkroppsliganden av utomvärldslig symbolik. De ser ut som kuber, oktagoner eller stjärntetraeder i ett okänt metalliskt material, täckta av märkliga symboler, mönster och ornamenteringar. De saknar alla synbara sinnesorgan, men när de aktiverar sina förmågor tenderar de att ändra form på fysikaliskt omöjliga vis och temporärt blottlägga röda flammande kärnor i sitt inre. Vissa parhakulkuber har tre små flaxande vingar, andra svävar fritt i luften. Parhakulkuber är ungefär (Rangx25) cm i diameter stora. De tycks kunna ha åtminstone Rang 1 upp till 7; vilken slags väsen, om några, som existerar i de ikonotropiska magiströmmarna på högre ranger är inte känt.

## Utbredning:

Ingen mundan magiker med förståndet helt i behåll har lyckats utröna var Parhakulkuber hör hemma, men de associeras generellt med [Parhakul], en mystisk ärkemagiker som levde i Mundanas äldsta forntid, och tros ha härskat över antingen det svunna riket [Kiva], himlasfären [Alaka], eller den gåtfulla [Centralelden] i [Empyréen]. Den lärde arkipelagiern [Aricandor] har spekulerat i att Parhakulkuberna i själva verket är resultatet av ett kamorfiskt experiment som snedtände och via deras symbolladdade skriftspråk [Te'chana] rev upp en spricka till en annan verklighet med annorlunda logik och associationer, från vilken Parhakulkubernas själar trängde in i vår verklighet och ikläddes kroppar av kamorfernas biomantiker och teknomager. Vad sanningen än är tycks Parhakulkuber inte förekomma naturligt i Mundana, åtminstone inte utanför [Damoklenes hallar], och är bland de ovanligaste och minst förstådda av alla varelser. De åkallas uteslutande av experimentiellt lagda symbolmagiker, via effekten 'Association' som sätter en i mystiskt kontakt med symboliken som kraftkälla, och 'Nedkalla', som då manifesterar Parhakulkuber från ett okänt existensplan.

**Beteende:** Det är minst sagt oklart vad parhakulkuber egentligen vill uppnå i världen. Det står klart att de är intelligenta och besjälade, i kontrast till många vanliga elementarer, men deras intelligens är så främmande att det spelar föga roll. En teori gör gällande att de skapades för att på något vis upprätthålla [Parhakuls lagar], och fortfarande är helt inställda på detta trots att alla andra levande varelser helt glömt bort vad dessa lagar är. Parhakulkuber tycks relativt benägna att vilja utforska sina omgivningar, och svävar ofta runt och visar upp gåtfulla symboler vars innebörd ingen åskådare begriper. Sin fruktade Antigeometri-attack till trots är kuberna allt som oftast relativt fredliga, och åkallare som vill använda dem i strid brukar försöka egga dem genom att väva besvärjelser med negativ symbolik på motståndarna. Ett alternativ är olika former av magisk kontroll, men detta är vanskligt på grund av parhakulkubernas höga PSY och det faktum att de gör mycket bättre nytta som allierade om de är fria att ta taktiska beslut kring vilka av sina kraftrunor de bör använda. Likfullt ryktas det ständigt om enstaka riktigt excentriska symbolmagiker som inte bara lyckats frammana parhakulkuber, utan kommunicera hjäpligt med dem och finna något märkligt gemensamt syfte eller ambition, och därigenom ha vunnit sig en mäktig och märklig allierad. Det påstås också att parhakulkuber ibland setts i sällskap med [Ediler], men som alltid när det handlar om sådana väsen är det snarast en legend.

## Parhakulkub av <Rang>

-   **STY:** 4 \[1T6x\[Rang/2\]\] **MAG:** 4+ \[1T6xRang\]
-   **TÅL:** 10 \[3T6\]
-   **RÖR:** 16 \[4T6\]
-   **PER:** 8 \[2T6\]
-   **PSY:** 20 \[5T6\]
-   **VIL:** 16 \[4T6\] **AGG:** Observerar (Ignorerar)

**Förflyttning:** 8 m/runda\*, Bärförmåga: 10 kg **Chockvärde:** 4xRang\*\*, **Skadetålighet:** 5 rutor (Blödningstakt 7 rutor), **VINIT:** 7, **Insikt:** 7.

''\*Parhakulkuber kan endast förflytta sig flygande och svävande, men i öppna utrymmen upp till tre gånger denna hastighet.

''\*\*Chockvärdet beräknas inte på ordinarie sätt utan är lika med fyra gånger parhakulkubens rang

## Anfallsmanövrer:

Tackla (7+Rang) SI 2/1
Antigeometri (10+Rang), SI 4/3 (spec)
Kraftsymboler (10+Rang) SI 4/3 (spec)
**Träfftabell:** Parhakulkuber har antingen endast en kroppsdel (Tx2, Bx1), eller en kropp + tre vingar (Tx2, Bx1). Den påverkas inte av extraskador, men eventuella vingar har bryt- och amputationsrisk som vanligt. Notera att Parhakulkuber kan blöda.

**Rustning:** Utomvärldslig metall \[HRang, KRang, SRang\] Omger hela kroppen.

**Färdigheter:** Flyga 10+Rang, Smyga 10, Speja 10, Spåra 10, Stridvana 10, Söka 10, Teoretisk magi 15, Undvika 10+Rang

**Språk:** Parhakulkubeer kan kommunicera genom att manifestera symboler och mönster i sina ständigt skiftande metalliska kroppar. Denna kommunikation är generellt tämligen obegriplig, men kanske döljer sig fantastiska hemligheter om världens beskaffenhet i vad parhakulkuberna har att säga, om man bara på något vis lyckas uttyda det. De förstår inga normala mundana språk, men kan ge ifrån sig skräckinjagande, mekaniska skriande läten.

-   **Egenskaper:** Parhakulkuber har en naturlig förmåga att manifestera ikonotropiska effekter i form av kraftsymboler och sinnesförvridande ombildningar av sin kropp. Svårigheten för Parhakulkuben att påverka en individ inom räckvidden 10 meter är Ob3T6, 20 meter eller två individer är Ob4T6, 30 meter eller tre individer är Ob5T6, 20 meter och två individer är Ob5T6, etc. Alternativt kan den manifestera två effekter per runda (mot ett mål eller ett mål per effekt, inom 10 meter) med svårighet Ob4T6 för båda. Kända kraftsymboler som kuberna har setts manifestera är:

Sauvastika - Målet får +Ob1T6 i svårighet på alla handlingar, motståndsslag, chockslag och dödsslag under rundan.
Svastika - Målet får -Ob1T6 i svårighet på alla handlingar, motståndsslag, chockslag och dödsslag under rundan.
Ikonoklasm - Upp till ett kilo material förstörs, så länge det uppbar en symbol eller föreställde något.
Tabu (Påverkar alla inom räckvidden, automatiskt) - alla slag för aggression blir Ob2T6 lättare.
Skyddsruna (Försvarshandling) - Personen som attackerade Parhakulkuben i närstrid tar Ob1T6 i Krosskada.
Association - Parhakulkuben läker Ob1T6 trauma eller Ob1T6 blödningstakt eller blodförlust.
Segula - Fängslar en kroppslös själ inom räckvidden i ett magiskt sigill(om kuben övervinner dess VIL).
Antigeometri - Målet tar Ob1T6xRang trauma och smärta i skada, -Ob1T6 för individer med under 10 i PSY, +Ob1T6 för individer med över 18 i PSY.

  [Parhakul]: Parhakul
  [Kiva]: Kiva
  [Alaka]: Alaka
  [Centralelden]: Centralelden
  [Empyréen]: Empyréen
  [Aricandor]: Aricandor_av_Garandor
  [Te'chana]: Techana
  [Damoklenes hallar]: Damoklenes_hallar
  [Parhakuls lagar]: Parhakuls_lagar
  [Ediler]: Ediler