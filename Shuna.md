---
author: Ymir
category:
- Darkener
- Work in progress
created_at: '2012-10-27T08:57:14Z'
id: shuna
title: Shuna
---
liten folkgrupp som bebor ön Elos, berömda för sin utsökta vävkonst, pseudodemokratiska styre och effektiva jordbruk, de flesta shuna är daaktroenden, men fragment av äldre texter antyder att de en gång dyrkat en unik panteon med mycket få beröringspunkter med awanes gudar

## Arkitektur

Resenärer i östra arkipelagen lär sig fort att känna igen shunabosättningar på de konformade husen. Hustypen, som kallas lolokma av shuni, är mycket hög och spetsig, och konstrueras av flätade grässorter som fästs vid en husgrund av sten och ett primitivt kalkbaserat murbruk. Det onödigt höga taket stabiliseras av en sammansatt träkonstruktion som löper från marknivå ända upp igenom konens topp. Den bit av trästommen som sticker upp ur taket brukar förses med diverse vindflöjlar, tygstycken och drakar enligt ett urgammalt ceremoniellt system, på så vis kan man se vilken familj som bor i en viss lolokma på flera kilometer håll.