---
author: Ymir
created_at: '2011-02-17T22:15:10Z'
id: Burwell Trencavel
links:
  category:
  - Autonomer
  - Enigmatiska figurer
  - Folk i Stora Arkipelagen
  - Fria Riddare
  - Karmosinlogen
  - Sabrier
  - Tusenkonstnärer
  - Ätten Trencavel
  mention:
  - Claimon Trencavel
  - 'Dembale-universitetet'
  - Goron
  - Karmosinlogen
  - Lohemo
  - Lunslakten
  - Raimon Trastamére av Aladene
  - 'Saar-torneringen 10051'
  - Sjunde thalaskiska kriget
  occurrence:
  - Burwell_Trencavel.jpg
title: Burwell Trencavel
---

![Sir Burwells personliga vapen]

Sir Burwell Trencavel är en fri riddare under Consabers krona som en längre tid färdats runt i Stora
Arkipelagen i diverse mer eller mindre skumma ärenden. Det sägs att han de facto tjänar hertig
[Raimon Trastamére av Aladene], men det är mest lösa rykten, och vid en första anblick tycks sir
Burwell mest göra vad som faller honom in, en lyx som är honom förunnad som fri riddare. Han tycks
aldrig ha problem att äta sig mätt eller få sig tak över huvudet, för han är av hög börd och har en
viss personlig förmögenhet att röra sig med. Sir Burwell var närvarande under [Lunslakten] där han
slogs tappert men har sedan dess inte synts till ofta bland övärldens sabrier - det ryktas att han
tillbringat mycket tid vid [Dembale-universitetet] på [Lohemo] ihop med en mystisk, beslöjad dam av
thalaskisk härkomst. Detta senare rykte om Burwell har fått nytt liv sedan Arkipelagens sabrier
nåddes av nyheten att Thalamur anfallit Colonan och att det [Sjunde thalaskiska kriget] därmed
brutit ut; har Burwell på något sätt konspirerat ihop med fienden, eller undersökt thalaskiska
förehavanden i ärligt och gott uppsåt? Spekulationerna duggar tätt, i synnerhet som den mystiska
thalaskiska damen inte påträffats av någon sabrier som säger sig ha besökt trakterna runt [Goron],
där universitetet ligger. Var började ryktena om henne? Ingen tycks riktigt veta, och hertig Raimon
har inte uttalat sig om saken. Oavsett osmickrande rykten gjorde Burwell utmärkt ifrån sig vid
[Saar-torneringen 10051], och hans stridserfarenhet och bildning ihop med hans extensiva, skumma
kontaktnät gör honom till en av [Karmosinlogens] nyckelpersoner i Arkipelagen.

Burwell Trencavel är ganska tunnt byggd för att vara riddare, men starkare än han ser ut. Han har
smutsblont, halvlockigt hår och skägg, och kraftigt solbränd hy efter flera år i övärldens sol. Han
för sig och klär sig utmärkt i sabriska kretsar, men är också väl befaren i arkipelagens darkenska
traditioner, språk och historia, något han delar med St Tyndall-munken [Claimon Trencavel], som är
hans kusin på fädernet. Det är oklart hur väl de båda känner varandra, dock.

**Resurser: ?**\
**Rykte: 14 (Skum gentleman)**

  [Sir Burwells personliga vapen]: Burwell_Trencavel.jpg "Sir Burwells personliga vapen"
  [Raimon Trastamére av Aladene]: Raimon_Trastamére_av_Aladene
  [Lunslakten]: Lunslakten
  [Dembale-universitetet]: Dembale-universitetet
  [Lohemo]: Lohemo
  [Sjunde thalaskiska kriget]: Sjunde_thalaskiska_kriget
  [Goron]: Goron
  [Saar-torneringen 10051]: Saar-torneringen_10051
  [Karmosinlogens]: Karmosinlogen
  [Claimon Trencavel]: Claimon_Trencavel