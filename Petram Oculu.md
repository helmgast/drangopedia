---
created_at: '2012-09-21T13:20:54Z'
id: Petram Oculu
links:
  category:
  - De vita svalorna på berget Vostram
title: Petram Oculu
---

Vägen till observatoriet är lång och vindlande, själva observatoriet nås genom en port i bergssidan,
och en trappa leder upp genom berget och vidare upp till sjävla observatoriet, den tornbyggnad som
tronar på bergets topp.

Rollpersonerna kan ta sig in i observatoriet tidigt, men att komma ner till Zälgu är betydligt
svårare.

**Vägen upp**\
Trappan till observatoriet nås genom en portöppning utan dörr i bergssidan. Denna leder in till en
tunnel som löper långt genom berget och slutligen ut i ett cylinderformat schakt innehållande
trappan som leder upp till observatoriets första våning. Högst upp i spiraltrippan leder en olåst
lucka i taket upp till observatoriet.

**Bottenvåningen**\
Observatoriets bottenvåning är ett stort runt rum, fyllt med skåp och hyllor. På väggarna sitter en
mängd stjärnkartor, gamla och nya, och förvaringsutrymmena är fulla av böcker, tabeller med
himlakropparnas rörelser, astronomiska instrument och annan parafernalia. En stege i rummets mitt
leder upp till ovanvåningen med stjärnkikaren. Bakom en bokhylla vid rummets enda fönsterlösa sida
finns en dörr som leder ner till den hemliga kammare där Zälgu sitter fängslad. En normal Utmaning
för att söka räcker för att hitta dörren (bokhyllan framför har gjort en del skrapmärken i
trägolvet), men att öppna den är svårare. Det enda säkra sättet att öppna dörren är att hugga upp
den med en större yxa eller finna en av de två nycklarna. En ena nyckeln, som är svårast att få tag
på, har Esclarmonda och den andra hade Castellosa lyckats lägga beslag på (se stycket om Castellosas
hemligheter).

**Ovanvåningen**\
En enorm stjärnkikare i brons upptar det mesta av rummet. När rollpersonerna kommer upp till kikaren
stirrar den rakt in i observatoriets metalltak och går inte att använda. Observatoriets tak är dock
en snillrik konstruktion som kan fällas tillbaka likt två ögonlock och ger därmed fri utsikt åt alla
håll. Om rollpersonerna trixar en stund kan de genom att lyckas med en normal Utmaning lyckas öppna
taket och aktivera kikaren. Detta har dock ringa effekt på scenariots handling. Betydligt
intressantare på ovanvåningen är

**Källaren**\
Observatoriets "källare" är ett primitivt och grovt uthugget rum med få bekvämligheter och inga
ljuskällor. Där inne försmäktar den sorglige Zälgu, som fängslats i ett kraftpentagram av
Esclarmonda. Kommer man in i källaren är det enkelt att befria Zälgu (sudda ut delar av
kraftpentagrammet).