---
created_at: '2012-10-02T21:18:41Z'
id: Tredje Flottan
links:
  category:
  - Militära enheter
  - Organisationer i Stora Arkipelagen
  - Sjöfart
  - Stridande grupper
  mention:
  - Alainmyn
  - Avarinea
  - Caer Negaidh
  - Conisbrough
  - Criatain
  - Dolorosa
  - Inwaldaigh
  - Nimo
  - Oisín
  - Pior II
  - Sankt Verete
  - Sankta Alda
  - Stora Arkipelagen
  - Vestane
  - Vinces Matravin av Kap Vestane
  - Virga Bellissimi
title: Tredje Flottan
---

Den sabriska tredje Flottan bildades 1516 sabrisk tideräkning, sedan man gjort bedömningen att det
maritima överläget mot ärkefienden Thalamur var så stort att man kunde kosta på sig att expandera
slagkraften i [Övärlden]. Detta skulle senare visa sig ha varit en delvis dålig strategi, men
bakslagen i kriget mot Thalamur har bara gjort Consaber allt mer ivrigt att lyckas på annat håll,
och tredje flottan har rönt viss framgång i att säkra farlederna och därmed den lukrativa handeln
inom Stora Arkipelagen.\
Även om det är ett faktum att flera av Arkipelagens inhemska fraktioner fortfarande har långt fler
skepp till sitt förfogande rör det sig övervägande om mindre fartyg, och Consabers tredje flotta är
på det hela taget en kraft att räkna med i regionen. Med ett drakfartyg och flera kanonbestyckade
karacker är det en formidabel styrka, även om den ännu inte riktigt satts på något verkligt prov.\
Tredje Flottan leds av amiral [Vinces Matravin av Kap Vestane], och dess huvudsakliga flottbas är
[Inwaldaigh] på ön [Nimo].\
Dess (större) skepp är:\

-   [Caer Negaidh], drakfartyg
-   [Virga Bellissimi], fyrmastad karack\
-   [Conisbrough], tremastad karack\
-   [Dolorosa], tremastad karack\
-   [Sankta Alda], tremastad karack
-   [Sankt Verete], tremastad vågridare\
-   [Pior II], tremastad vågridare
-   [Vestane], tremastad sabrier\
-   [Alainmyn], tremastad sabrier\
-   [Oisín], tremastad sabrier\
-   [Avarinea], tremastad sabrier\
-   [Nimo], tremastad sabrier
-   [Criatain], tvåmastad sabrier

Utöver dessa har man ytterligare nio tvåmastade sabrier, fyra tvåmastade vågridare, 20 jakter och 12
slupar. I händelse av fullt krig skulle många civila fartyg, främst kaggar, sabrier och jakter,
kunna mönstras. Det finns dock för närvarande inga galärer till Consabers förfogande, en fartygstyp
som annars gjort stor nytta för de inhemska fraktionerna i Övärldens grunda, lugna vatten.\
\

  [Övärlden]: Stora_Arkipelagen
  [Vinces Matravin av Kap Vestane]: Vinces_Matravin_av_Kap_Vestane
  [Inwaldaigh]: Inwaldaigh
  [Nimo]: Nimo
  [Caer Negaidh]: Caer_Negaidh
  [Virga Bellissimi]: Virga_Bellissimi
  [Conisbrough]: Conisbrough
  [Dolorosa]: Dolorosa
  [Sankta Alda]: Sankta_Alda
  [Sankt Verete]: Sankt_Verete
  [Pior II]: Pior_II
  [Vestane]: Vestane
  [Alainmyn]: Alainmyn
  [Oisín]: Oisín
  [Avarinea]: Avarinea
  [Criatain]: Criatain