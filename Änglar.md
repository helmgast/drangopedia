---
created_at: '2014-01-14T01:21:03Z'
id: Änglar
links:
  category:
  - Koncept
  - Kosmologi
  mention:
  - Apsaror
  - Daak
  - Ediler
  - Khora
  - Kvestorer
  - Mhîmrätten
  - Samorismen
  - Vestaler
title: Änglar
---

'Änglar' är en lös term som beskriver olika typer av besjälade tjänare åt världsalltets gudar. I den
bredaste och slarvigaste definitionen kan begreppet omfatta allt som inte har fötts till en jordisk
existens i [khoran] och står direkt under specifika gudar men högre än de flesta människor och andra
dödliga väsen i andeplanets hierarki. Detta skulle då till exempel kunna inkludera natur- och
elementarandar, primalväsen och demoner som går gudars ärenden. En smalare och mer användbar
definition är utomvärldsliga varelser som ofta associeras med specifika gudars och demoners domäner,
vilket då till exempel hade inkluderat primalväsen som även kan klassas som demoner, såsom
[Kvestorer], och elementarnymfer såsom [Vestaler] och [Apsaror]. Den smalaste definitionen används
av västlandens magiker, som är de som forskat flitigast på utomvärldsliga hierarkier: i detta
paradigm menar man att en riktig ängel måste ha en teotropisk själ, men av för låg rang för att ta
emot qadosh från dödliga varelser på det sätt som sanna gudar gör. Detta resonemang är
kontroversiellt då det till exempel underkänner apsarorna från att vara de vindänglar [Mhîmrätten]
beskriver dem som.

Jargiens ensamme gud [Daak] anses av de lärde *inte* hålla sig med änglar. Detta är i kontrast till
en missuppfattning bland många lekmän, där andra typer av väsen Daak sägs ha sänt ut uppfattas som
en direkt motsvarighet till änglarna i [Samorismen] och [Mhîmrätten]. Skriftlärda Daakpräster
insisterar på att det inte skulle anstå gudomens ensamma väldighet att befatta sig med sådana väsen,
och går rentav ibland så långt som att påstå att [ediler] och vestaler är demoner sprungna ur
tomheten och mörkret bortom skapelsens ljus.

  [khoran]: Khora
  [Kvestorer]: Kvestorer
  [Vestaler]: Vestaler
  [Apsaror]: Apsaror
  [Mhîmrätten]: Mhîmrätten
  [Daak]: Daak
  [Samorismen]: Samorismen
  [ediler]: Ediler