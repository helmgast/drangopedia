---
author: Ymir
category:
- Gamlingar
- Härskare
- Officiella karaktärer
- Raunlänningar
created_at: '2011-02-18T20:11:48Z'
id: uriangkathai khan orkhon
title: Uriangkathai khan Orkhon
---
Den eviga vindens storkhagan är till åren kommen, en tankfull och dyster man, men fortfarande en krigare. Som arvtagare till en av raunernas äldsta fursteätter har han sett det som sin livsuppgift att ena stammarna under sitt banér, men i takt med att allt fler anslutit sig till honom har allt fler också vänt honom ryggen. Nu står han där, som den störste raunfursten på hundratals år, och söker ett sätt att vinna större tillit bland sitt folk. Men han är för stolt, och för maktfullkomlig, för att visa upp en ödmjukare sida, sitt pragmatiska sinnelag till trots. Kanske måste det ändå bli så att det krävs blodspillan om Uriangkathai ska kunna fortsätta sin livsgärning. Någon måste han krossa för att sätta sig i respekt.