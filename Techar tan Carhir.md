---
author: Joel
created_at: '2014-06-11T21:39:22Z'
id: Techar tan Carhir
links:
  category:
  - Drunokier
  - Excentriker
  - Husriddare
  - Mästerskyttar
  - Pyaralver
  - Uppkomlingar
  mention:
  - 'Do''anari'
  - Edarion
  - Inåtvänd
  - Nicoz
  - Servin
  - Val Timan
title: 'Techar t''an Carhir'
---

Techar är en mycket gammal Pyaralv från alvbyn [Do'anari] i [Val Timan]. Då [Nicoz] Mehzinor
tillträdde posten som hertig ställde Techar sina tjänster till sin nye länsherres förfogande, å sin
bys vägnar. Med sig hade han även den unge krigaren [Servin], som kom att bli hans väpnare.
Riddarslaget accepterade Techar mest som en nödvändig formalitet.

Techar är en superb bågskytt vars skicklighet gränsar till det övernaturliga, men detta är nog en
naturlig produkt av hans skyhöga ålder och pedantiska tålamod och detaljfokus - att beskriva Techar
som [Inåtvänd] vore inte korrekt, men han är definitivt en av de många gamla alver som av
Förbannelsens tyngd blivit introvert, excentrisk och knepig. Med detta inte sagt att Techar är
varken svårmodig eller trångsynt; inuti hans tystlåtna och skenbart känslokalla skal döljer sig ett
stort hjärta och ett hopp om framtiden, det är bara hans egen framtid Techar har förlorat hoppet om.
Han har sett allt och känt allt, och kan inte längre se hur framtiden för honom skulle kunna bära
något nytt och meningsfullt i sitt sköte. Det är dock allt mer uppenbart att Techar har starka
känslor för [Edarion], en annan gammal alv, och även om han sedan hennes spårlösa försvinnande
verkat snar att ge upp hoppet om henne är sanningen nog inte så enkel, och kanske ser han i Edarion
en ljusglimt av lycka, en möjlig själsfrände under de många och långa år han ännu må ha kvar i
världen.

  [Do'anari]: Doanari
  [Val Timan]: Val_Timan
  [Nicoz]: Nicoz
  [Servin]: Servin
  [Inåtvänd]: Inåtvänd
  [Edarion]: Edarion