---
created_at: '2011-09-17T15:46:30Z'
id: De Gömda Städerna
links:
  category:
  - Kamor
  mention:
  - 'Bopop, olmarnas moder'
  - Det Svarta citadellet
  - Kvarindalen
  - Kynlif
  - 'Ruz''kara'
  - Ryllingveden
  - Skymningskrigen
  - Tabeton
  - Uryg
  - 'Wur''bethil'
title: De Gömda Städerna
---

kända för sitt nomadiska liv

En vanlig uppfattning är att kamorianerna helt saknar fasta bosättningar, en idé som på många sätt
gynnar kamorianernas sak.

`Kamorianernas gömda städer, viktiga som de är `

Djupt i Kamors inland

**Dur'kagra**\
Dold i hjärtat av den fruktade Ra-ginr, [Ryllingveden], vilar resterna av en urgammal tempelstad, av
kamorianerna kallad Dur'kagra, Hatets Boning. Staden verkar ha varit skådeplats för fruktansvärda
händelser någon gång i forntiden och en ond resonans utstrålar alltjämt från de gamla
stenfundamenten. Daimotropiska urladdningar hemsöker ruinerna och manifesterar bisarra fenomen, som
de skrikande ansiktena i [tabetontemplets] källare. Den daimotropiska närvaron tycks också skrämma
bort skugglandets invånare, som annars är vanliga i Ryllingveden, men aldrig synts till i Dur'kagra.

Det mesta av staden är så sönderfallet och svalt av skogen att det knappt syns vid en snabb anblick,
först om man gräver i myllan hittar man de gamla pelarna och stenblocken. De centrala, och fordom
antagligen finaste, delarna av Dur'kagra är emellertid relativt välbevarade. [Det Svarta citadellet]
på kullen i stadens mitt med omkringliggande tempel i marmor och basalt står kvar och hålls i
någorlunda gott skick av kamorianerna.

Dur'kagra bebos av klanen [Wur'bethil], en klan som för snart tvåtusen år sedan gjordes stamlös för
att kunna medla mellan stammarna. Wur'bethil är därmed allmänt betraktade som diplomater och
politiker, och innehar trots sin stamlöshet något av en särkild maktposition i det kamorianska
samhället.

Förutom att medla i konflikter som uppstår mellan stammarna har Wur'bethil också förvaltarskapet
över Dur'kagra och ansvarar därmed även för [Kynlif], en religiös festival som hålls en gång om året
i Dur'kagra.

**Tal-dhuleim**\
De delar av Tal-dhuleim som är synliga ovan jord är tämligen oansenliga, ett större antal nästan
helt förfallna stenhus och de förbrända resterna av ett större fort är allt som syns, även om
noggrannare undersökningar visar att staden en gång antagligen varit vitt utbredd och mäktig.
Största delen av den tungt befästa staden är nämligen helt underjordisk. Ett nätverk av mästerligt
grävda och stenlagda tunnlar binder samman ett större komplex av rum och salar.

Det är uppenbart att Tal-dhuleim konstruerats i en tid då Radh-Kamra förberedde sig för krig, för
den är inget vidare praktisk rent logistiskt sett, men ur försvarsperspektiv är staden nära nog
ointaglig. Hur Tal-dhuleim slutligen föll är det ingen som vet idag, och de kamorianer som lever där
är inte helt förtrogna med stadens hemligheter. Många är de tunnlar som schamanerna märkt ut med
varnande runor, tunnlar som sträcker sig norrut och västerut, ofta med en skarpt nedåtgående
lutning, och som inga expeditioner återvänt från.

Tal-dhuleim ligger mitt i den ganska smala mynningen till [Kvarindalen] och har med stor sannolikhet
haft som primärt syfte att hålla den strategiskt viktiga dalen i händelse av invasion. Kvarindalen
är också rik på många resurser och naturfyndigheter, vilket antagligen vidare bidrog till
uppförandet av Tal-dhuleim, en försäkring om att Kvarindalens metaller fortsatte att brytas i
krigstid.

Precis som Dur'kagra är Tal-dhuleim en plats med tämligen dåligt rykte. Tunnlarna är hemort för en
uppsjö av onda andar, bortglömda troglodyter och andra blinda, bleka och hungriga
underjordsvarelser.

Tal-dhuleim styrs av den fruktade klanen [Ruz'kara], nominellt tillhörande Giftormens stam. Ruz'kara
har dock, sedan flytten till Tal-dhuleim efter [Skymningskrigen], kommit att fästa allt mindre vikt
vid [Uryg], för att istället lyfta fram [Bopop, olmarnas moder] som sin klantotem.

**Arathûm Irsu**\
Belägen i något berg.

  [Ryllingveden]: Ryllingveden
  [tabetontemplets]: Tabeton
  [Det Svarta citadellet]: Det_Svarta_citadellet
  [Wur'bethil]: Wurbethil
  [Kynlif]: Kynlif
  [Kvarindalen]: Kvarindalen
  [Ruz'kara]: Ruzkara
  [Skymningskrigen]: Skymningskrigen
  [Uryg]: Uryg
  [Bopop, olmarnas moder]: Bopop_olmarnas_moder