---
author: Ymir
category:
- De åtta fasorna
- Kamoriansk schamanism
- Naturandar
created_at: '2011-09-06T19:00:35Z'
id: anangal
title: Anangal
---
Anangal är en vampyrisk ande av osund karaktär som livnär sig på ofödda foster. Hon ser mer eller mindre ut som en förvriden människa, med läderartade vingar och en sjuklig, grå hudton.

Hon tros ursprungligen härstamma från skugglanden, utkrälad ur de mörka grottorna nedom [Vakttornet bortom dagarna], varifrån hon sökte sig till människornas värld för att bejaka sin glupande hunger.

Anangal jagar genom att osedd ta sig in till gravida kvinnor. Hon utandas därefter en dunst som lämnar offret försvarslöst och försvinner med fostret. Det är okänt om hon egentligen äter barnen eller sparar dem för något än värre syfte.

  [Vakttornet bortom dagarna]: Vakttornet_bortom_dagarna