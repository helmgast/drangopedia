---
author: Joel
created_at: '2010-12-15T23:04:43Z'
id: Korparna
links:
  category:
  - Drunokier
  - Jämställdhetsivrare
  - Legoknektskompanier
  mention:
  - Dann Casen
  - Korpen
  - Nuskel
title: Korparna
---

Korparna var ursprungligen ett band laglösa ledda av en hårdför kvinna kallad [Korpen]. De exakta
omständigheterna kring hur dessa råskinn blev ett respekterat(!) legoknektskompani är oklara, men
alla är överens om att det var den oäkta adelsdottern och numera ridderdamen [Dann Casens] verk,
sedan hon tog över ledarskapet.

Kompaniet består av cirka 200 krigare, även om detta kan variera något i krigstid. Ungefär hälften
av dem strider till fots som tungt infanteri med pikar, ledda av [Korpen]. En fjärdedel utgörs av
bågskyttar ledda av Sir [Nuskel]. Dessa agerar vid behov som flankskydd åt pikarna och är således
välutrustade med svärd, sköldar och rustningar förutom sina bågar. Resterande fjärdedel utgörs av
kavalleriet, lett av Dann Casen själv. Även kavalleriet är välutrustat och är att betrakta primärt
som medeltungt.

Kanske på grund av sin kvinnliga kapten, är ovanligt många av korparna kvinnor, nära nog en på fem.
Detta verkar inte påverka deras effektivitet i strid nämnvärt, trots skeptiska rykten om motsatsen.

På det hela taget är Korparna kompetenta, disciplinerande och sedan ryttarkriget både väl
finansierade och renommerade.

  [Korpen]: Korpen
  [Dann Casens]: Dann_Casen
  [Nuskel]: Nuskel