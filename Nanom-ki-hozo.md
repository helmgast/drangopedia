---
author: Lycan
category:
- Kamoriansk schamanism
- Naturandar
created_at: '2012-09-13T12:10:10Z'
id: nanom-ki-hozo
title: Nanom-ki-hozo
---
Åskfågeln, den högsta, Stormöga, vindarnas furste och skyarnas mästare. Förkroppsligandet av vind och väder i kamoriansk folktro. En gränslöst kraftfull varelse som dock lever långt bortom de dödligas världar och sällan har tid eller tålamod att lyssna på människornas problem. Nanom-ki-hozo är vanligt förekommande i initialskedet av kamorianska myter (det var exempelvis Åskfågeln som skickade ut [Kal'fu'rai] att finna den [sista vallmon] och som kastade ner [Kahra Skawee] från [Berget Skymningen]) men figurerar sällan som något annat än en kall och främmande övergud.

På samma sätt har Nanom-ki-hozo ingen viktig roll i kamorianernas riter och ceremonier och åkallas sällan vid namn.

  [Kal'fu'rai]: Kalfurai
  [sista vallmon]: Legenden_om_den_sista_vallmon
  [Kahra Skawee]: Kahra_Skawee
  [Berget Skymningen]: Berget_Skymningen