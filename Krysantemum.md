---
author: Ymir
category:
- Fartyg
created_at: '2011-02-28T22:25:50Z'
id: krysantemum
title: Krysantemum
---
Krysantemum är [Bertrand Marcombs] personliga skepp, en tvåmastad sabrier målad i blått. Den är utrustad med en mycket rimlig cabin, komplett med glasfönster och andra mindre utsvävningar, eftersom herr Marcomb i princip bor ombord. Denna cabin påstås vara fylld till brädden av obegripliga sjökort och konstig parafernalia från alla de sju haven. Besättningen är begränsad till en liten skara skumma individer som på något vis vunnit den paranoide Bertrands tillit, däribland långlotsen [Yequaj], en tatuerad kannibal från de gudsförgätna öarna i öster. Ett envist rykte gör gällande att Herr Marcomb förvarar en stor del av sina obscena jordiska rikedomar i rent guld ombord fartyget, och att ett stående vad bland Sinaderas pirater är vem som kan bli den förste att plundra det. Det förefaller dock som att ingen hittils lyckats spåra och jaga ikapp Krysantemum; det är ett snabbt fartyg, och dess seglingsrutter i Arkipelagen tycks närmast helt slumpartade. Endast i undantagsfall lägger man till i Garandor eller på någon av de sabriska öarna, men Krysantemum har, påstås det, ofta siktats i hamn på Omo, i [Sho Boka Sham-Ukins] rike.

**Särskilda egenskaper:** Krysantemum är lättskött och stabil, ett första klassens skeppsbygge; besättningen behöver blott uppgå i tio man och sjövärdigheten är mycket god (Ob1T6).

  [Bertrand Marcombs]: Bertrand_Marcomb
  [Yequaj]: Yequaj
  [Sho Boka Sham-Ukins]: Sho_Boka_Sham-Ukin