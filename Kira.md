---
author: Ymir
created_at: '2011-02-19T13:25:24Z'
id: Kira
links:
  category:
  - Ebhroniter
  - Enigmatiska figurer
  - Föräldralösa
  - Intressanta ögon
  - Jungfrur
  - Kabalaorden
  - Mediokra magiker
  - Misantroper
  - Rashygieniska katastrofer
  - Stolta jävlar
  - Urskuggvarelser
  mention:
  - Chadarians Hopp
  - Kabalaorden
  - Morgan
  - Orlik
  - Sällskapet
  - Thizara
  - Urmörkret
  - 'Verus-akademin'
  - Xhanarra
  - Zhanima
title: Kira
---

Kira är en mystisk ung dam som [Thizara] först lärde känna på [Verus-akademin] i [Chadarians Hopp],
där Kira med nöd och näppe slapp undan [Orlik], som tycks vilja utsläcka hennes jordiska liv och se
till att hon återförenas med [Urmörkret]. För Kira är en korsning av människa och urskuggvarelse,
precis som [Zhanima] som senare blev hennes bästa väninna, även om det är oklart om hon är ett
resultat av [Sällskapets] experiment. Det tycks snarare som att Kira har sitt ursprung hos
[Kabalaorden], vars medlem [Morgan], i själva verket draken [Xhanarra], uppfostrade henne och såg
till att omlokalisera till Asharien för att få undan Kira från intrigerna i Ebhron (och, kan man
gissa, experiment och planer folk hade på lut för henne).

Kira må vara surmulen och ha taggarna utåt mot omvärlden, men hon är likfullt inte tillnärmelsevis
lika socialt handikappad som Zhanima, och tycks ha större kontroll över sina dödliga krafter. Det
återstår att se vilket inflytande de båda kommer ha på varandra, och de är för tillfället på väg
tillbaka till Chadarians Hopp för att sätta ett antal embryon av deras egen sort, stulna från
Sällskapet i Gordrion, i säkerhet i Thizaras hemliga salar där. Kira har ett relativt neutralt,
vanariskt utseende med mörkare hy än den bleka Zhanima, närmast en hälsosam olivton, men samma
kolsvarta hår och becksvarta iris. Hon gillar fina grå klänningar av soldiskt snitt, med broderier i
svart eller silver.

  [Thizara]: Thizara
  [Verus-akademin]: Verus-akademin
  [Chadarians Hopp]: Chadarians_Hopp
  [Orlik]: Orlik
  [Urmörkret]: Urmörkret
  [Zhanima]: Zhanima
  [Sällskapets]: Sällskapet
  [Kabalaorden]: Kabalaorden
  [Morgan]: Morgan
  [Xhanarra]: Xhanarra