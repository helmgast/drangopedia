---
author: Ymir
category:
- Koncept
- Kosmologi
created_at: '2014-11-01T06:43:05Z'
id: drömmarnas ursprung
title: Drömmarnas ursprung
---
Drömmarnas ursprung är en hypotetisk plats eller existenssfär där [Andeplanet], [Drömriket] och [Skugglandet] möts, en trevägskorsning mellan världarna. Konceptet har sitt namn från mytologiska källor, men liknande koncept finns refererade i ålderdomliga magiteoretiska skrifter från i synnerhet [Colonan] och [Västlanden]. Västerländska mystiker är kluvna i sin tolkning om Drömmarnas ursprung är synonymt med [Den himmelska elden] och därmed en av de [högre himlarna], eller om Drömmarnas ursprung existerar helt utanför den konventionella celestiala sfären. Även i colonisk tradition är det vanligt att föreslå en koppling till [Empyréen], [Hyperuranion] eller [Drömmarens bur], och sedan slita sitt hår över oförmågan att belägga dess existens.

Det enda man med säkerhet tror sig veta om Drömmarnas ursprung är att det är platsen där döda drakars själar vilar i väntan på återfödelse. Detta står i [Ezêm Kordadbeh], och därför måste det ju vara sant, eftersom forntidens högcivilisationer alltid antas veta mer än nutidens, åtminstone i västerländsk tradition.

  [Andeplanet]: Andeplanet
  [Drömriket]: Drömriket
  [Skugglandet]: Skugglandet
  [Colonan]: Colonan
  [Västlanden]: Västlanden
  [Den himmelska elden]: Den_himmelska_elden
  [högre himlarna]: Jahya
  [Empyréen]: Empyreus
  [Hyperuranion]: Hyperuranien
  [Drömmarens bur]: Drömmarens_bur
  [Ezêm Kordadbeh]: Ezêm_Kordadbeh