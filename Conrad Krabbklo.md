---
author: Ymir
created_at: '2011-02-04T20:01:09Z'
id: Conrad Krabbklo
links:
  category:
  - Folk i Stora Arkipelagen
  - Sabrier
  - Sjöbjörnar
  - Sjökaptener
  - Skäggon
  mention:
  - Celebrant
  - Ordo Diadema vic Terris
  - Röda Triskelen
  - Stora Arkipelagen
title: Conrad Krabbklo
---

Conrad Krabbklo är en väderbiten sjökapten som arbetar för [Röda Triskelen]. Hans fartyg [Celebrant]
är ett av [Stora Arkipelagens] främsta, något han är mycket stolt över, och han vårdar henne ömt
ihop med sitt manskap. Ingen kan ifrågasätta kaptenens lojalitet, men han besitter en för sjöbjörnar
relativt stark moral, och det finns gränser för vad han kunnat åta sig att göra i Triskelens tjänst.

Krabblo, som han ofta kallas av sjömän som på fyllan glömt bort ett k, är en grovhuggen man vars
krusiga bruna hår börjat gråna. Han har en ankartatuering på överarmen, och ett rejält helskägg som
kunnat göra även [kapuschongbröder] avundsjuka.

  [Röda Triskelen]: Röda_Triskelen
  [Celebrant]: Celebrant
  [Stora Arkipelagens]: Stora_Arkipelagen
  [kapuschongbröder]: Ordo_Diadema_vic_Terris