---
author: Joel
category:
- Alvvänner
- Barbarer
- Befordrade till SLP
- Drakväktare
- Eyrentigrinnor
created_at: '2011-05-04T13:08:43Z'
id: amara
title: Amara
---
## Amaras avkomma

### Nevas

Amara besökte [Nevas] på de stora slätterna något år efter de skiljts åt (årtal?). Ett hett återförenande ledde till en graviditet som inte var populär varken hos [Nala] (Nevas hustru) eller [Zarfel] (Amaras älskare). Efter en del bråk om barnets uppfostran nådde Amara och Nevas en kompromiss. Pojken skulle till en början uppfostras i Eyrenskogarna för att sedan resa till de stora slätterna när han blev tillräckligt gammal, där han skulle tas hand om av Nevas släktingar i den Sirontroende [Svärdets hord]. Deras son har sedemera gjort sig ett namn som den fruktade rövarhövdingen [Barandu den Röde]. Han känner inte till exakt vem hans föräldrar är, men Nevas vakar över honom på avstånd, inväntande den dagen då han är redo att tas upp i [skymningsryttarna].

### Zarfel

Zarfel följde Amara troget under många år, trots frustrationen över att aldrig riktigt få vara den ende för henne. Efter att ha skadats svårt under ett av Amaras mer våghalsiga äventyr drog han sig tillbaka och återgick till att vara fäktlärare, men nu som krympling på riktigt. Amara besökte honom en sista gång och han lyckades (tilläts?) slutligen ge henne ett barn. Deras dotter föddes i Eyrenskogarna och har stannat där. Zarfel känner till hennes existens men har aldrig träffat henne.

### Kyros

En kortare affär (när?) som resulterade i en son, något som [Kyros] var minst sagt obekväm med. Drakarna å andra sidan blev väldigt intresserade då avkomman från två drakväktare är ett mycket intressant studieobjekt. Barnet har omhändertagits av [Taethavris] bundsförvanter och uppfostras på hemlig ort. Amara har full tilltro till drakarnas förmåga att ta hand om hennes son och ser det som en stor ära. Kyros å andra sidan hade helst sluppit vara inblandad i hela härvan (eller?).

  [Nevas]: Nevas
  [Nala]: Nala
  [Zarfel]: Zarfel
  [Svärdets hord]: Svärdets_hord
  [Barandu den Röde]: Barandu_den_Röde
  [skymningsryttarna]: skymningsryttarna
  [Kyros]: Kyros_av_Kronodycle
  [Taethavris]: Taethavris