---
author: Lycan
created_at: '2012-09-28T15:03:56Z'
id: Sagan om Mbeke och Huaru
links:
  category:
  - Sagor och legender
  mention:
  - Bakena
  - Huaru
  - Mbeke
  - Oke
  - Teba
title: Sagan om Mbeke och Huaru
---

[Mbeke] var yngsta dotter till kung [Bakena], en man som styrde över både många hus och många
kreatur. Hon gavs till kung [Teba] i utbyte mot en hel hjord getter.

Teba gav henne furstliga gåvor. På deras bröllop beströddes sängen med turkoser, runt hennes hals
hängde han band av jaspis och tigeröga, och till sist, när han kom till hennes hydda om natten, lade
han en rosenkvarts stor som ett pärlhönsägg i hennes navel. Hela nästa månvarv kom han till henne
varje natt och varje morgon och använde henne som en man använder sin hustru.

Men Mbeke fick svårare att stå ut med hans besök, och när han lämnade henne den trettionde dagen på
deras giftermål tog hon sina turkoser i en påse och klättrade till [Okes] högsta klippa, där havet
slår mot stenen. Hon åkallade [Huaru], det lugna havets ande, och offrade till henne varenda av
turkoserna hon fått av kung Teba.

När han lämnade hennes hydda på morgonen den trettioförsta dagen tog Mbeke sitt halsband med jaspis
och vandrade till en kulle som stupade ned mot havet. Närmare Huaru den här gången så släppte hon
sin andra brudgåva ner i de gråa vågorna.

På den trettioandra dagen gick hon ned till stranden där Huaru själv slog mot stenen, och med en bön
om hjälp offrade Mbeke sina tigerögon, en efter en. Men Huaru förblev tyst.

Den trettiotredje natten var Teba omättlig, och när Mbeke nådde strandkanten kunde hon inte längre
tygla sin förtvivlan, utan hennes tårar föll ned i Huarus klara vatten. "Hjälp mig, store Huaru,"
bönade drottningen. "Du får min sista skatt som jag fick av min kung när vi bands ihop." Så lämnade
hon rosekvartsen på en sten och vände sig för att gå. Då såg hon något rött gnistra till, och
nyfiket vadade hon ut för att se vad som låg där under vattenytan. Ute i vattnet slogs hon omkull av
en plötslig våg och svimmade av. Huaru förde henne säkert i land, och när hon vaknade fann hon en
bit röd jaspis som vuxit fast där hennes mor skurit av hennes flicklem, en djupröd pärla som Huaru
givit henne som tack för hennes offergåvor.

När Teba kom till hennes hydda den natten frågade han varför hon var så förändrad, och Mbeke
berättade om Huaru, och jaspisen och hur hon nu längtade efter att natten skulle falla så att han
skulle komma till henne. Lycklig befallde då kung Teba att inga mödrar längre skulle skära
flicklemmen av dina döttrar så att Okes män alltid skulle ha hustrur som längtansfullt väntade på
dem.

  [Mbeke]: Mbeke
  [Bakena]: Bakena
  [Teba]: Teba
  [Okes]: Oke
  [Huaru]: Huaru