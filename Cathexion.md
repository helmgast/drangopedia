---
author: Lycan
created_at: '2012-11-10T10:27:01Z'
id: Cathexion
links:
  category:
  - Besjälade varelser
  - Kabalaorden
  - Magi
  - Magiteori
  - Metafysik
  mention:
  - Andeplanet
  - Andevarelser
  - Atalman Eqêzit
  - Daimotropi
  - Hyperuranion
  - Inda Ferox
  - Kabalaorden
  - Khora
  - Mundana
  - Oneirotropi
  - Psykotropi
  - Simulacra
  - Spöken
  - Teotropi
  - Urkraft
title: Cathexion
---

Bakgrund
--------

För ungefär ett halvt sekel sedan tillsattes en grupp forskare av [Kabalaorden] för att utreda
sambandet mellan [Andeplanet] och [Khora], eller det materiella planet.

Enligt Kabalaordens magiteori präglas [Mundana] av en dualistisk metafysik, en komplex interaktion
mellan spirituella ([Teotropi], [Daimotropi], [Oneirotropi] (sedan några år tillbaka) och
[Psykotropi]) och materiella krafter (de återstående aspekterna). Inom Kabalorden har man länge
diskuterat om de spirituella krafterna skapade de materialla (såsom religiösa teorier ofta gör
gällande), om de materiella krafterna är emanationer från [Hyperuranion] som i sin tur skapat ett
andligt innehåll, eller om både Andeplanet och Khora helt enkelt är resultatet av att betrakta
verkligheten genom olika sinnesmodaliteter (de vanliga sinnena för Khora, andeförnimmelse och
associerade sinnen för Andeplanet).

Trots århundraden av forskning och debatt gjordes dock väldigt små framsteg på området, varav ovan
nämnda projekt inleddes.

Resultat
--------

Gruppen, under ledning av principus regis [Atalman Eqêzit], presenterade nyligen en preliminär
sammanfattning av sitt arbete inför Kabalaordens innersta cirkel. Det kan, med stor mängd pedagogisk
lögn, sammanfattas såhär:

-   Det finns inga skarpa gränser mellan de olika aspekterna, de är olika manifestationer av samma
    [Urkraft], och skiljs bara åt genom en kvantitativ skillnad på en glidande skala, således finns
    det en oändlig mängd aspekter.

-   Beroende på en definierad mängd av magisk energi är sammansatt har den en särskild "flytkraft",
    "lätta" aspekter flyter ovanpå "tunga" aspekter.

-   De "tyngsta" kraftfälten ligger alltid i "botten" av verkligheten, dessa är de som traditionellt
    definierats som de fyra spirituella krafterna. Den tyngsta lagret likställs med teotropi,
    därefter kommer daimotropin, sedan psykotropin och sist oneirotropin.

-   De materiella krafterna är inte av stabil vikt, utan fluktuerar i sina beröringar med de tunga
    krafterna.

-   Eftersom det finns ett kraftskikt som är tungt och ett som är lätt, finns det ett observerbart
    gap mellan dessa, detta ligger mellan oneirotropin och de materiella krafterna. Detta gap kallas
    cathexion.

-   Cathexion är ett gränsland mellan två uppsättningar rörelser, och utsätts som så ideligen för
    kollisioner och interaktioner, kallade för apokatastatiska vågrörelser.

-   Dessa vågrörelser frisätter stora mängder kraft, och är, strängt räknat, det "vanliga" varelser
    uppfattar som verkligheten.

Efterspel
---------

Cathexionmodellen har bemötts av hård kritik från många mycket namnkunniga ebhronitiska
magiteoretiker. Utredarna själva menar dock att de är något stort på spåren, och har ansökt om mer
resurser från Kabalaordens sida för att finputsa modellen.

Inda Ferox' addendum
--------------------

Förutom den stora cathexionmodellen presenterade forskningsgruppen en mer specialiserad applikation
av tesen, kallad [Inda Ferox]' addendum. Denna tittar mer detaljerat på de psykotropiska energierna
och hur dessa verkar över cathexion. I sin forskning tycker sig Ferox finna stöd för att
Kabalaordens själva definition av magiskt fält är felaktig. Hon presenterar en magiteoretiskt
hållbar modell som beskriver all energi som ett enda massivt fält, avgränsade av en serie
vågkollapser, vad som orsakar vågkollapserna vågar hon inte riktigt svara på, men menar att det
verkar ha något att göra med den enda energiform som inte finns svarad för i cathexionmodellen; den
fria viljans observerande egenskap.

Enligt ytterligare derivering av Ferox' teorier antyds det att all materiell energi (energi lagrad
som materia) är sammanvävd med spirituell energi (psykotropi) men först när den **observerar sig
själv** avgränsas den från andeplanets större metafält och framträder som observerbar för
betraktare. En intressant konsekvens av detta är att det blir lättare att förklara den mängd olika
former som psykotropiskt laddade entiteter förekommer i ([Andevarelser], , [Spöken], [Simulacra]
osv).

  [Kabalaorden]: Kabalaorden
  [Andeplanet]: Andeplanet
  [Khora]: Khora
  [Mundana]: Mundana
  [Teotropi]: Teotropi
  [Daimotropi]: Daimotropi
  [Oneirotropi]: Oneirotropi
  [Psykotropi]: Psykotropi
  [Hyperuranion]: Hyperuranion
  [Atalman Eqêzit]: Atalman_Eqêzit
  [Urkraft]: Urkraft
  [Inda Ferox]: Inda_Ferox
  [Andevarelser]: Andevarelser
  [Spöken]: Spöken
  [Simulacra]: Simulacra