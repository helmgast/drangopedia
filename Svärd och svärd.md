---
author: Joel
created_at: '2011-03-08T14:06:43Z'
id: Svärd och svärd
links:
  category:
  - Flumfunderingar
  - Svärd
  - Work in progress
  mention:
  - '#Slagsvärd'
title: Svärd och svärd
---

Det råder viss begreppsförvirring vad det gäller svärdens namn i Eon jämfört vad de motsvarar i
verkligheten, ofta för att terminologin på svenska (eller överhuvudtaget) är bristfällig eller för
oprecis för ändamålet. Jag ska försöka reda ut skar och ting här.

Calanasvärd
-----------

Den närmaste historiska motparten till Calanasvärdet torde vara *Espada Ropera*[1][][2] med vissa
inslag av *Estoc*[3]. Notera att till skillnad från en Estoc har ett Calanasvärd en skärande egg
(två t o m eftersom det är ett tveeggat vapen. :P).

Huggare
-------

Vad det låter som. En *cutlass*[4].

Kortsvärd
---------

Det mundanska kortsvärdet passar lite halvdant in i en västeuropeisk senmedeltida kontext. En såpass
kort klinga skulle i regel betraktas som en stor dolk snarare än ett svärd. Det finns gott om
motsvarigheter från tidigare eror, t e x Gladius eller långsax. Vad som klassades som ett medeltida
kortsvärd var ofta något längre än sin mundanska motsvarighet, ca 70-90cm, men gränsen mellan svärd
var väldigt flytande, varpå det mundanska kortsvärdet inte är direkt malplace i en medeltida kontext
heller.

Långsvärd
---------

Absolut inte vad som historiskt skulle kallats ett [långsvärd] utan snarare en senare variant av det
vanliga riddarsvärdet, då de blev spetsigare och mer anpassade för stötar. Ett *sidesword*[5] borde
också vara jämförbart.

Slagsvärd
---------

Slagsvärd är ett rätt brett begrepp historiskt, men det den mundanska varianten är lite i minsta
laget jämfört med den historiska termen. Ett mundanskt slagsvärd är således mer ett historiskt
långsvärd[6] (eller bastardsvärd, även om den termen numera oftare syftar på greppet). Ett mundanskt
långsvärd är dock som sagt något helt annat.

Storsvärd
---------

Här skulle jag passat in slagsvärd, *greatswords*[7] etc, men *inte* de notoriska
*zweihänder*-svärden[8] som var betydligt längre, och som verkar sakna direkt motpart i Mundana. Som
med allt annat. är det lite flytande exakt var gränsen mellan ett slagsvärd och ett storsvärd går.

Stridssvärd
-----------

Ett vanligt medeltida riddarsvärd/arming sword [9].

  [1]: http://bellsouthpwp.net/d/e/deodand23/weapon-list/ESPADAROPERA1.JPG
  [2]: http://en.wikipedia.org/wiki/Espada_ropera
  [3]: http://en.wikipedia.org/wiki/Estoc
  [4]: http://en.wikipedia.org/wiki/Cutlass
  [långsvärd]: Slagsvärd
  [5]: http://en.wikipedia.org/wiki/Side-sword
  [6]: http://en.wikipedia.org/wiki/Longsword
  [7]: http://en.wikipedia.org/wiki/Greatsword
  [8]: http://en.wikipedia.org/wiki/Zweih%C3%A4nder
  [9]: http://en.wikipedia.org/wiki/Arming_sword