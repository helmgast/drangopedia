---
created_at: '2011-02-18T20:18:36Z'
id: Rogerran Londstrim
links:
  category:
  - Impopulära
  - Jargier
  - Officiella karaktärer
  - Tronpretendenter
  mention:
  - Akala Gahallan III
  - Consuella
  - Glutharier
title: Rogerran Londstrim
---

Rogerran Londstrim är en jargisk befälhavare som gjorde sig oönskad i bättre kretsar och förpassades
till den gudsförgätna staden Absalon vid Tarkas rand, där kejsardömets etablissemang antog att hans
karriär skulle nå ett abrupt slut. Det skulle emellertid visa sig att de hade fel; den ambitiöse och
lömske Logeran har lyckats uppbåda ett visst mått av kontroll över staden, och samla en stor här av
förbittrade legionärer och legoknektar under sitt banér. Nu konspirerar han ihop med sin mätress
[Consuella] och stadens [Glutharier] för att, sägs det, försöka gripa kejsarmakten i Jargien, och
det ryktas också att han fått trevare utlagda av ingen mindre än Drunoks [konung], som hoppas att
Absalon och Drunok ska kunna göra gemensam sak på varsin front i händelse av ett krig med Jargien.

  [Consuella]: Consuella
  [Glutharier]: Glutharier
  [konung]: Akala_Gahallan_III