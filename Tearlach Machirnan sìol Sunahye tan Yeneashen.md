---
created_at: '2012-12-05T09:14:01Z'
id: Tearlach Machirnan sìol Sunahye tan Yeneashen
links:
  category:
  - 'Cuvri''an'
  - Excentriker
  - Gubbtjyvar
  - Karmosinlogen
  - Legio Colonan
  - Léaramalver
  - Magiker
  - Skäggon
  - Ölkännare
  mention:
  - Alean Ninarian
  - Arachaill den Vite
  - 'Caerdewin Cuvri''an'
  - Cailean
  - Cerlana Eneathá siòl Dah’touin
  - 'Cuvri''an'
  - Eribalam av Coloarkan
  - Lirmana
  - Rhiannon
  - Sjätte Thalaskiska Kriget
  - Vita Döden
  - Ylcorcronlth
title: Tearlach Machirnan sìol Sunahye t’an Yeneashen
---

Tearlach Machirnan är en mysig och lätt excentrisk men mycket bestämd magiker av léaramalvernas
släkte, blason i huset [Cuvri'an] i Legio Colonan. Trots ansenliga magiteoretiska kunskaper verkar
han inte vara mycket för att sitta stilla på akademier, utan hänger sig allt som oftast åt väldiga
strövtåg över Mundana, ofta med utmattade lärlingar i släptåg. På sina vandringar har Tearlach
hemsökt krogar, samlat kunskap och retat upp folk i Mundanas alla hörn, till synes utan långsiktigt
mål eller mening.

På senare år har Tearlach varit verksam i Drunok, där han använde sina imponerande biomantiska
kunskaper i kampen mot farsoten [Vita Döden], vilken sedermera kunde härledas till hemliga
sanarialviska experiment och kom Tearlach att bli involverad i [Caileans] konspiration mot Liljans
Råd. I samband med den thalaskiska invasionen av Colonan som inledde det [Sjätte Thalaskiska Kriget]
var Tearlach också på plats, och bistod [Rhiannons] rebeller i kampen mot ockupationsmakten. Efter
en rejäl ölrunda i Colonan lämnade han sedermera landet för att på olika vis motarbeta magikraternas
inflytande i det krigshärjade Consaber. Det är sannolikt så att det i själva verket finns en
bakomliggande mening i nästan alla Tearlachs förehavanden, hur sorglöst och spontant han än ger sig
iväg i nya riktningar - han är och förblir en viktig aktör inom Cuvri'an, och hans bristande
intresse för akademiskt avancemang säger egentligen föga. I grund och botten är han hängiven samma
syfte som [Lirmana], och utforskandet av Konsekvensens Lag löper som en röd tråd genom allt han haft
för sig under sina oräkneliga år på Mundana.

Tearlach är också den nu levande bland Legio Colonans magiker, efter den vördade [Ylcorcronlth], som
utbildat flest lärlingar. Bland hans forna elever märks [Caerdewin Cuvri'an], [Cerlana Eneathá],
[Eribalam av Coloarkan], [Arachaill den Vite] och rentav, sägs det, [Alean Ninarian]. De av dessa
som fortfarande är i livet talar gärna om Tearlach briljans som lärare, men än hellre om de episka
vedermödor de fick utstå under strapatser i hans sällskap.

  [Cuvri'an]: Cuvrian
  [Vita Döden]: Vita_Döden
  [Caileans]: Cailean
  [Sjätte Thalaskiska Kriget]: Sjätte_Thalaskiska_Kriget
  [Rhiannons]: Rhiannon
  [Lirmana]: Lirmana
  [Ylcorcronlth]: Ylcorcronlth
  [Caerdewin Cuvri'an]: Caerdewin_Cuvrian
  [Cerlana Eneathá]: Cerlana_Eneathá_siòl_Dahtouin
  [Eribalam av Coloarkan]: Eribalam_av_Coloarkan
  [Arachaill den Vite]: Arachaill_den_Vite
  [Alean Ninarian]: Alean_Ninarian