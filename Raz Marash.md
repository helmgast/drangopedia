---
created_at: '2010-09-26T13:47:42Z'
id: Raz Marash
links:
  category:
  - Kiaz
  - Tiraker
  mention:
  - Kiaz
  - Makah av Kiaz
  - ztrakim
title: Raz Marash
---

**De livlösa**\
Tirakernas kvinnor för oftast en säker och skyddad existens. Deras ringa antal i kombination med
deras livsviktighet för stammarnas överlevnad skapar en situation där kvinnorna vårdas och skyddas i
så stor utsträckning man över huvud taget är kapabel till. Därav ser man mycket sällan kvinnliga
tiraker med sysselsättningar som medför fara för individens hälsa. Genom historien har det
förekommit kvinnliga tiraker som tagit till vapen, men även om de varit mycket respekterade, så har
de varit lätträknande.

`   Det finns dock ett särskilt framträdande undantag till denna generalisering; raz marash - de livlösa. Dessa är tirakkvinnor som besatts av `[`ztrakim`]`, dödsandar, och därmed förlorat förmågan att föda barn. Enligt tirakisk legend så vilar ztrakim i de självlysande stenar som bland annat finns under `[`Kiaz`]`. När katastrof hotar tiraksläktet vaknar ztrakim och fäster sig i en utvald tirakkvinnas livmoder – därav hennes sterilitet. Det sägs att raz marash är förutbestämda att för varje tirak de hade fött om de behållit sin fertilitet orsaka hundra fienders nedgång.`

**Mystiska krafter**\
Det finns de tiraker som tvivlar på ztrakims existens. Schamaner som sökt efter dem på andeplanet
har aldrig lyckats finna en sådan dödsande, vilket i sannolikhetens namn borde tyda på att
dödsandarna inte är mer än en gammal legend. Trots detta är majoriteten av tirakerna – speciellt de
i Kiaz – övertygade om att raz marash besitter fruktansvärda krafter.

`   Detta beror på att raz marash faktiskt uppvisar oförklarliga resurser. De raz marash som lever i Kiaz är elitkrigare, truppledare eller mystiker, och utmärker sig alltid med sin kompetens. Vissa schamaner hävdar att det är de osynliga ztrakimi och Maktah som sänker raz marash deras styrka. Andra har påstått att det är tirakerna orubbliga övertygelse om raz marashs makt som faktiskt ändrar på verkligheten och skänker vanliga, sterila tirakkvinnor fantastiska fysiska och psykiska gåvor.`\
`   Om det är farliga dödsandar, ren slump eller viljans makt diskuteras alltjämt i Kiaz salar. Oavsett vilken anledningen är innebär alltid raz marash ökad moral och kampvilja för de tiraker som märker av dem. Beståndet raz marash har ökat i Kiaz från fem till femtio de senaste tio åren, och bara den förändringen har skapat en lavinartad moral- och motivationsförstärkning hos Kiaz’ tirakkrigare.`

**Raz marash i praktiken**\
De livlösa är en märklig sort, det finns inga gemensamma drag i vilka områden de framträder i, och
deras förmågor verkar vara helt slumpmässiga. De ser aldrig annorlunda ut jämfört med andra tiraker,
men de beter sig oftast lite speciellt; mer målinriktat och perspektivbetonat än vad som är brukligt
för tiraker.

`   Raz marash förekommer enbart hos tirakerna, det finns alltså inga gûrdiska eller trukhiska livlösa. I Kiaz förs alla sterila tirakkvinnor till `[`Makah`]` så fort misstanke om sterilitet uppstår. Sedan testas och undersöks hon av olika mentorer, schamaner och krigare. Man pratar om att de som väljs ut av ztrakim har speciella latenta förmågor av olika slag, som dock behöver tränas fram. Alltså genomgår raz marash speciella träningssessioner, under dessa sessioner framträder egenskaper och styrkor, och en raz marash utvecklas alltid fruktansvärt fort och tar till sig träning och utbildning i svårförståligt raskt tempo.`

När den nyfunne raz marashen tränats till en viss nivå placeras hon på lämplig post. Vanligast är
truppledare, detta eftersom en raz marash som någon slags befäl inte bara får en djup förståelse för
strategi och taktik, hon åtnjuter dessutom en enorm respekt av sina krigare, och följs utan
ifrågasättande till döden. Att slåss för en raz marash brukar rent utav kunna få tirakerna att
prioritera raz marashens vilja före sin egen ärorika död i strid.

  [`ztrakim`]: ztrakim
  [`Kiaz`]: Kiaz
  [`Makah`]: Makah_av_Kiaz