---
created_at: '2012-10-21T20:47:03Z'
id: Drakalliansen
links:
  category:
  - Drakar
  - Hemliga sällskap
  - Magikerfraktioner
  - Världsbefriare
  mention:
  - Abraxes
  - Accendrim
  - Alean Ninarian
  - Brännandet av Edron
  - Charanax
  - Consaber
  - Crayates
  - De fyra tornen
  - De trettons råd
  - Deavayagani
  - Djahiriwâtea
  - Dräparnas
  - 'Eithene Visa''an'
  - Forion
  - Hehrenchauge
  - Huhuemate
  - Hyperstellarkonjunktionen
  - 'Ike''havan'
  - Inalea thal Astran
  - Jandlinatjari
  - Kabalaorden
  - Khakra
  - Khazdurnis
  - 'Khian-Renk-Drezin'
  - Kraden Nanórgona
  - Lirmana fìn Tanisol
  - Lithvin
  - Menehezeth
  - Mörkret
  - Nivasa Kanta
  - Omeyocantli
  - Rekhem
  - Ryttarkriget
  - Stora arkipelagen
  - Syalon
  - Syantecaran
  - Taethavris
  - Thalamur
  - Thelepylos
  - Urmörkret
  - Verduhrakh
  - Vermithrax
  - Vixharziva
  - Xhanarra
  - Xiphadeor
  - Yarralamundu
  - Yarralmundu
  - Æthelindan
  - Österns torn
title: Drakalliansen
---

Bakgrund
--------

När drakar föds är de rena och fullkomliga varelser, fullt dedikerade till att vara en slags
balanskrafter i världen. De är dock besjälade varelser med fri vilja, och i takt med att de växer
och upplever saker utvecklar de känslor och personlighet.

Genom årtusendena har Mundanas drakar tolkat och teoretiserat kring sin roll i världen, och i och
med detta har även deras en gång så endräktiga strävan splittrats.

Enskilda drakar har av olika anledningar antagit hållningar och värderingar som fört dem på
kollisionskurs med sina fränder. Samtidigt har grupper av drakar som funnit gemensamma mål gått
samman i lösa grupperingar för att främja sina syften. En sammanslutning som av västcoloniska
akademiker helt sonika kallades 'Drakalliansen' är den enskilt största och mest inflytelserika av
dessa. Den grundades, såvitt man kunnat utröna, någon gång efter [Dräparnas] välde i Colonan, av en
grupp drakar som tagit intryck av det inträffade, och senare cementerade sin allians i den
gemensamma attacken mot [Kraden Nanórgonas] välde, som föranledde [Edrons fall].

Ursprungligen räknade Drakalliansen mångdubbelt fler medlemmar, men i takt med att enskilda drakar
dog eller kom på kant med alliansen föll deras antal skarpt.

Idag anses ett drygt dussin drakar tillhöra alliansens ständiga medlemmar, och ytterligare en
handfull har vissa band till gruppen.

Medlemmar
---------

-   [Verduhrakh], från att ha varit en borträknad och av många ringaktad drake har Calnias blodröda
    monark stigit i graderna och utgör idag det närmsta en ledare Drakalliansen har. Hans
    machiavellianska intriger och ofattbara intelligens lämnar ofta hans syskon osäkra på hans sanna
    motiv, och hans enigmatiska och kompromisslösa läggning har skapat många oläkta konflikter med
    drakar som lämnat alliansen. I slutändan är han dock en ojämförbar politiker och strateg, och de
    som står honom nära tenderar att vara obrottsligt lojala - inte mot draken själv (då han är en
    något av ett rövhål) - utan mot hans planer.

<!-- -->

-   [Accendrim], denna unga entusiast är idag en av alliansens mer energiska och *mänskliga*
    medlemmar. Hon ansvarar för att hålla [Syantecaran] under uppsikt, och har hittills, sin
    stridslystenhet och eldfängdhet till trots, inte visat några tecken på att vara något annat än
    en lojal och pålitlig allierad.

<!-- -->

-   [Taethavris] har nyligen vaknat efter ha legat i dvala i millennier. Taethavris är en ren och
    godhjärtad varelse som tycks ha svalt Verdurakhs resonemang med hull och hår. Idag står han som
    en av alliansens mest dedikerade anhängare, och verkar rentav ha fått ökat inflytande efter
    alliansens lätta förtroendekris runt Verduhrakhs ledarskap.

<!-- -->

-   [Deavayagani], ursprungligen en av initiativtagarna till alliansen, en outtröttlig arbetshäst
    som i många år gav sitt allt för alliansens väl. Hon var högt respekterad för både sin enorma
    styrka och sitt brinnande engagemang. Hennes avatar försvann i [Forion] under
    [Hyperstellarkonjunktionen].

<!-- -->

-   [Lithvin] har, från en från början passiv ställning, blivit en dedikerad medlem av alliansen i
    takt med att [Mörkret] närmat sig, och hon har i mångt och mycket fyllt Jandlinatjaris roll som
    alliansens samvete efter dennas frånfälle. Hon har också orsakat viss splittring, emellertid,
    som en stark kritiker av Verduhrakh (deras uppenbara gemensamma förkärlek för alversläktet till
    trots).

<!-- -->

-   [Menehezeth], då hennes ansvarsområde är havsdjupen och de dithörande skugglandsdomänerna har
    alliansen och Menehezeth mycket sporadisk kontakt. Vad allt verkar är hon dock fortfarande helt
    lojal mot alliansen.

<!-- -->

-   [Yarralamundu], det var längesedan denna titan bland drakarna hördes av. Vid hans senaste
    uppvaknande har han dock uppträtt helt lojalt mot alliansen, och tycks inte glömma det syfte han
    en gång svor att hjälpa dem uppfylla, medan Colonan brann.

<!-- -->

-   [Jandlinatjari], historiskt den, näst efter Verduhrakh, mest tongivande medlemmen i alliansen,
    hennes frånfälle under [Ryttarkriget] skapade en lucka som fylldes av den mer avogt inställda
    Lithvin. Redan dessförinnan skapade ett flertal olösta gräl med Verduhrakh och Rekhem en spricka
    mellan Jandlinatjari och alliansen, och alla är kanske inte missnöjda med att hennes ande för
    tillfället är annorstädes i vävnaden. Återfödd eller ej arbetar Jandlinatjari likfullt för
    alliansens syften, och hon har varit en central del av gruppen och kommer åter vara det; kanske
    för att grunda en ny Drakallians i nästa tidsålder, när den nuvarande gått under i blod och eld.

<!-- -->

-   [Æthelindan], kall och främmande som alla eterdrakar, men hedersam och pålitlig. Tycks ha en
    mycket nära relation till [Deavayagani], och är kanske snarare lojal mot henne än mot alliansen.

<!-- -->

-   [Omeyocantli] är odiskutabelt en permanent medlem i alliansen. Må så vara att han är galen och
    opålitlig och att ingen gillar honom, han är fortfarande en i allra högsta grad användbar
    resurs, särskilt när någonting behöver tas omhand på ett mer direkt sätt. Omeyocantli var en av
    drakarna som grundade alliansen, men var på den tiden bara intresserad av den som ett verktyg
    för att ta ut sin vrede på Colonan. Först efter kejsardömets undergång har Omeyocantli besinnat
    sig; han må vara en hämndlysten, våldsdyrkande sadist, men han är *Drakalliansens* hämndlystne,
    våldsdyrkande sadist, och står troget på deras sida mot alla fiender som må hota.

Osäkra
------

-   [Khakra], ursprungligen en av Verduhrakhs närmsta allierade, och en av mycket få varelser som
    kunnat mäta sig med den sistnämnde i ren mental förmåga (det sägs att de två har ett schackparti
    igång som varat i snart tvåtusen år). Något tycks dock ha försurat deras vänskap, och i kriget
    mellan [Consaber] och [Thalamur] framstår de två nästan som fiender. Samtidigt som de motarbetar
    varandra verkar dock Khakra ha samröre med [Alean Ninarian], som via [Lirmana fìn Tanisol] tros
    stå på god fot med Verduhrakh, och dessutom har Khakras drakväkterska [Inalea thal Astran] flera
    gånger setts ihop med Verduhrakhs drakväkterska, [Eithene Visa'an]. Hur deras relationsstatus
    egentligen ser ut är det hur som helst ingen som vet, och något vi vanliga dödliga bara kan låta
    tiden visa.

<!-- -->

-   [Vermithrax] syns extremt sällan i Mundana, men har befunnits på drömplan förknippade med
    Drakalliansens möten. Det är känt att Vermithrax var aktiv i Colonan under Dräparnas era, och
    hans drakväktare från den tiden, [Ike'havan], har vid tillfälle deltagit i alliansens aktioner
    även i modern tid, såsom angreppet mot [Evighetens spira]. Vermithrax delaktighet i
    organisationen tycks därför mer sannolik än osannolik, när allt kommer omkring.

<!-- -->

-   [Djahiriwâtea], den förbjudna visdomens väktare, verkar vara något av en perifer allierad till
    alliansen. Han är en fruktad och tämligen obehaglig varelse, som inte tycks ha några spärrar när
    det bjuds möjlighet att dyka än djupare i de svartaste källor till kunskap. Det finns dock flera
    nedtecknade fall då Djahiriwâteas omisskänliga uppenbarelse anslutit sig till alliansens större
    aktioner.

<!-- -->

-   [Charanax], den evige, tros gå alliansens ärenden ibland. Det sägs att hon har samlat mäktiga
    krigare omkring sig i [Thelepylos]. Ingen vet, men det känns rimligt att anta att hon hade
    sällat sig till alliansen om läget blivit verkligt kritiskt.

<!-- -->

-   [Huhuemate], övärldens ärrade beskyddare har inget ont i sinnet och det är allmänt känt att han
    hyser stor respekt för alliansen (som han en gång var en viktig medlem av). Han har dock mer och
    mer kommit att värdera sitt arbete i [Stora arkipelagen] högre än det han uträttat med
    alliansen. Det finns teorier om att han tappat tron på alliansens försvarsplaner och istället
    inriktat sig på att fortifiera sina domäner och försöka överleva nästa peripeti.

<!-- -->

-   [Xhanarra], det sägs att hon infiltrerat [Kabalaorden] för alliansens räkning. Det finns
    emellertid så gott som ingen pålitlig information om hennes förehavanden, varvid det är svårt
    att uttala sig om hennes relation till alliansen; hon skulle precis lika gärna kunna vara en
    agent åt [Österns torn].

<!-- -->

-   [Crayates] var en gång en viktig medlem i organisationen, men stöttes bort av Verduhrakhs mer
    osympatiska sidor. Crayates har aldrig tagit formellt farväl av gruppen, men har mycket lite att
    göra med dem. Skulle han verkligen behövas hade han antagligen inte klarat av att säga nej.

<!-- -->

-   [Vixharziva], enligt vissa har han fått uppdraget att vakta [Khian-Renk-Drezin] av alliansen,
    och skulle då gå deras ärenden, enligt andra teorier tjänar han betydligt mörkare krafter.

<!-- -->

-   [Xiphadeor] verkar i hög grad sympatisera med alliansen som idé och har inga som helst fientliga
    avsikter, men har varit förtörnad sedan [Brännandet av Edron][Edrons fall], som han ansåg inte
    bara var framtvingat av de överaggressiva [Yarralmundu] och [Rekhem], utan också slutet på
    upplyst civilisation i Västlanden. Xiphadeor har sedan dess hållit sig på sin kant i sin
    isolerade oas, och i stort tagit avstånd från Drakalliansen.

Fiender
-------

-   [Rekhem], en av få medlemmar som inte bara tröttnat på alliansens arrogans, utan helt bytt sida.
    Rekhem var inget annat än en överlöpare, och fick den behandling som är sådana lämplig.

<!-- -->

-   [Syalon], det finns å ena sidan inga nedtecknade fientliga handlingar mellan Syalon och
    alliansen, å andra sidan är hon offentligt och nära allierad med [De trettons råd].

<!-- -->

-   [Abraxes], att kalla Abraxes för alliansens fiende är inte helt rättvist. Sedan [Brännandet av
    Edron][Edrons fall] har han dock tagit mycket tydligt avstånd från gruppen. Han är kanske inte
    lika fientligt inställd som Rekhem eller Syantecaran, men han har vid flera tillfällen
    motarbetat alliansen, och det verkar otroligt att han någonsin skulle gå deras ärenden igen.

<!-- -->

-   [Syantecaran], efter Brännandet av Edron förbannade den juvelbesatte himmelsormen allt vad
    alliansen stod för och försvann västerut, för att aldrig igen ge alliansen så mycket som ett
    vänligt ögonkast. Syantecaran har visserligen Mundanas bästa i åtanke, och hade dragit sig för
    att tillfoga alliansens medlemmar några allvarligare skador, men är också tämligen
    temperamentsfull, så helt säker kan man inte vara.

<!-- -->

-   [Hehrenchauge], det sägs att fröet till konflikten mellan den bepansrade järndraken och
    Drakalliansen var ett förräderi riktat mot den förstnämnda. Vad det var alliansens drakar gjorde
    mot Hehrenchauge verkar det inte finnas någon som kan berätta, men så allvarligt var sveket att
    Hehrenchauge sedan dess sett alliansen som sina fiender. Paradoxalt nog har de mångt om mycket
    samma mål, men alla former av samarbete tycks vara så gott som omöjliga.

<!-- -->

-   [Nivasa Kanta] är obrottsligt lojal mot sitt folk och har flera gånger hamnat i konflikt med
    alliansen på grund av detta, något som varit svårt att förlåta. Särskilt bitter mot sin syster,
    [Deavayagani].

<!-- -->

-   [Khazdurnis] är sprungen ur en annan gren av Skapelsens dröm, men vid samma tid och med samma
    syfte i kosmos, men dess värld och syfte blev till köld, död och evig natt, och Drakalliansens
    medlemmar är blott bromsklossar i dess strävan att förvandla Mundana till en blodbestänkt
    paradgata för [Urmörkrets] legioner.

  [Dräparnas]: Dräparnas
  [Kraden Nanórgonas]: Kraden_Nanórgona
  [Edrons fall]: Brännandet_av_Edron
  [Verduhrakh]: Verduhrakh
  [Accendrim]: Accendrim
  [Syantecaran]: Syantecaran
  [Taethavris]: Taethavris
  [Deavayagani]: Deavayagani
  [Forion]: Forion
  [Hyperstellarkonjunktionen]: Hyperstellarkonjunktionen
  [Lithvin]: Lithvin
  [Mörkret]: Mörkret
  [Menehezeth]: Menehezeth
  [Yarralamundu]: Yarralamundu
  [Jandlinatjari]: Jandlinatjari
  [Ryttarkriget]: Ryttarkriget
  [Æthelindan]: Æthelindan
  [Omeyocantli]: Omeyocantli
  [Khakra]: Khakra
  [Consaber]: Consaber
  [Thalamur]: Thalamur
  [Alean Ninarian]: Alean_Ninarian
  [Lirmana fìn Tanisol]: Lirmana_fìn_Tanisol
  [Inalea thal Astran]: Inalea_thal_Astran
  [Eithene Visa'an]: Eithene_Visaan
  [Vermithrax]: Vermithrax
  [Ike'havan]: Ikehavan
  [Evighetens spira]: De_fyra_tornen
  [Djahiriwâtea]: Djahiriwâtea
  [Charanax]: Charanax
  [Thelepylos]: Thelepylos
  [Huhuemate]: Huhuemate
  [Stora arkipelagen]: Stora_arkipelagen
  [Xhanarra]: Xhanarra
  [Kabalaorden]: Kabalaorden
  [Österns torn]: Österns_torn
  [Crayates]: Crayates
  [Vixharziva]: Vixharziva
  [Khian-Renk-Drezin]: Khian-Renk-Drezin
  [Xiphadeor]: Xiphadeor
  [Yarralmundu]: Yarralmundu
  [Rekhem]: Rekhem
  [Syalon]: Syalon
  [De trettons råd]: De_trettons_råd
  [Abraxes]: Abraxes
  [Hehrenchauge]: Hehrenchauge
  [Nivasa Kanta]: Nivasa_Kanta
  [Khazdurnis]: Khazdurnis
  [Urmörkrets]: Urmörkret