---
author: Ymir
created_at: '2012-09-28T17:45:43Z'
id: Elfenbensleden
links:
  category:
  - Eumo
  - Västlandens geografi
  - Västlandens historia
  mention:
  - Akpilos
  - Alkarzan
  - Aragan
  - Colostro
  - Dabu
  - Dhurkoor
  - 'Ebla-imperiet'
  - Edronitiska imperiet
  - Forion
  - Hazmar Mûran
  - Jaccumta
  - Lomar
  - Malásarsjön
  - Somilio
  - Sung
  - Torlin
  - Ziu
title: Elfenbensleden
---

I forna tider gick det många handelsvägar genom den södra kontinentens inland, mellan [Ziu] och
[Akpilos] i norr och de mäktiga rikena [Torlin] och [Dabu] i söder. I perioder var handeln så
lukrativ att hela riken livnärde sig på den; ett berömt exempel bland zhaniska historiker är det
kortlivade men mäktiga [Ebla-imperiet], som blomstrade längst [Malásarsjöns] södra stränder på
1000-talet f.M. De primära rutterna gick från [Somilio] i Akpilos via [Sung] till [Aragan] i Torlin,
samt senare från [Alkarzan] till antingen [Jaccumta] eller Ebla, och vidare till Dabu. Det fanns
också många andra rutter, men hela systemet av handelsvägar kom att kallas för "Elfenbensleden",
efter den länge allra viktigaste handelsvaran. Med Torlins och Akpilos fall och [Edrons] uppgång kom
dock allt mer av handeln att ske sjövägen, och efter att Dabu gått under och Jaccumta-riket
stagnerat började Elfenbensleden förfalla. De en gång säkra vägarna blev allt farligare sedan
statsmakterna som skyddat dem försvunnit, och monster, rövare och krigiska barbarstammar började
hemsöka resenärer. De upptrampade stigarna slukades åter av savanngräs, djungelväxter och ökensand,
de pålitliga kartorna vittrade sönder, och inga nya ritades. Det fanns inte längre ett behov.

Idag är den södra kontinentens inland alltjämt en tämligen outforskad och farlig plats. Nästan all
handel mellan zhanernas riken och [Forion] sker sjövägen, och söder och väster om Malásarsjön har
knappt någon civiliserad människa satt sin fot på årtusenden. [Hazmar Mûran] är en av få som
utforskat området, och då endast mycket sporadiskt. (Han har bland annat skrivit om draklika monster
som hemsöker Torlins slätter, och om håriga, ondsinta kannibaler som lever i trädkronor ovan
gåtfulla, vittrade ruiner). Jargierna har förvisso grundat kolonierna [Lomar] och [Colostro] i hopp
om att ta för sig av den södra kontinentens rikedomar, men det går envisa rykten om att åtminstone
Lomar har stora problem. En del jargiska expeditioner har dock med framgång kartlagt vidsträckta
områden söder om Momolan, och påbörjat upprustning av gamla handelsleder längst Malásarsjön.

Det finns några få som sägs ha nått den avlägsna pirathamnen [Dhurkoor] till lands från Eumo, och
överlevt för att berätta om det. Ytterligare några påstår sig ha trängt igenom de södra djunglerna
ända till Forion. Huruvida det är sant är svårt att säga; dessa äventyrares historier om vad de
upplevde och såg på vägen är ofta så hisnande att tillochmed barn och misslor höjer ett misstänksamt
ögonbryn.

  [Ziu]: Ziu
  [Akpilos]: Akpilos
  [Torlin]: Torlin
  [Dabu]: Dabu
  [Ebla-imperiet]: Ebla-imperiet
  [Malásarsjöns]: Malásarsjön
  [Somilio]: Somilio
  [Sung]: Sung
  [Aragan]: Aragan
  [Alkarzan]: Alkarzan
  [Jaccumta]: Jaccumta
  [Edrons]: Edronitiska_imperiet
  [Forion]: Forion
  [Hazmar Mûran]: Hazmar_Mûran
  [Lomar]: Lomar
  [Colostro]: Colostro
  [Dhurkoor]: Dhurkoor