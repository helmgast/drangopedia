---
author: Ymir
category:
- Stadsstater
- Stater
- Städer
- Work in progress
created_at: '2012-09-24T16:34:19Z'
id: akamador
title: Akamador
---
Erövrades under ett senare skede av [Tarasharkriget] av prins [Sahan Aramnes] och utgjorde därefter ebhroniternas kanske viktigaste strategiska position, speciellt i krigets allra sista dagar. I takt med att [lohemos] flotta trycktes tillbaka av prins Sahan kom Akamador att bli en point d'appui för angrepp på själva [Oriton] och Lohemo. Lohemerna insåg snart att om ebhroniterna tilläts fortsätta fortifiera Akamador och ansamla trupper där så skulle försvaret av Lohemo självt bli mycket svårt.

Räddningen kom plötsligt när tarashar [Neos Ratosthene] (även om det senare framkommit källor som tytt på att överläggningar mellan Lohemo och tarashar Neos pågått en längre tid) förrådde prins Sahan och de andra tarasharerna. Neos hade blivit lovad herravälde över Akamador som suverän stat om han hjälpte Lohemo att vinna kriget, och detta var ett avtal han var mycket angelägen om att hålla.

En sen höstnatt gjorde så Neos sitt drag. Det var ett djärvt vågspel, men med överraskningen på sin sida hoppades han besegra Akamadors förvirrade försvarare. Neos' strategi fokuserade på att slå ut garnisson efter garnisson i Akamador och inte låta någon komma undan att förvarna resterande försvarare att sätta upp ett riktigt försvar mot tarasharen. Han hade också, efter falska anklagelser om desertingsplaner, låtit avrätta flera officerare med hjälp av sina särskilda befogenheter som tarashar. Planen fungerade hjälpligt, Akamador föll, och därmed också det mest omedelbara hotet mot Lohemo.

Neos' förräderi blev ytterligare en spik i kistan för ebhroniterna, som ju förlorade kriget. Lohemerna höll på sitt ord, och Neos Ratosthene förblev [Ovsuls] härskare i många år. [Narda dor Semiye Ekelba] är ättling i rakt nedstigande led till Neos Ratosthene.

  [Tarasharkriget]: Tarasharkriget
  [Sahan Aramnes]: Sahan_Aramnes
  [lohemos]: Lohemo
  [Oriton]: Oriton
  [Neos Ratosthene]: Neos_Ratosthene
  [Ovsuls]: Ovsul
  [Narda dor Semiye Ekelba]: Narda_dor_Semiye_Ekelba