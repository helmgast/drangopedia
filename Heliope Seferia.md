---
author: Lycan
created_at: '2010-09-29T05:18:29Z'
id: Heliope Seferia
links:
  category:
  - Colonier
  - Filosofer
  - Historiska personer
  mention:
  - Mastrani
title: Heliope Seferia
---

Colonisk filosof som levde i början av [mastranidynastin] i det coloniska imperiet. Hennes arbete
inspirerade många samtida vetenskapsmän och lade på många sätt grunderna till den coloniska
vetenskapstraditionen. Hon skrev flera mycket banbrytande texter om logik, retorik, fysik och
astronomi.

Heliopes studium av korrekta respektive inkorrekta slutledningar genom syllogismer brukar ses som
logikens ursprung. Vidare ansåg hon att människor av naturen är politiska varelser och att varje
förståelse av mänskligt beteende och behov måste inkludera sociala överväganden. Hon analyserade
också värdet av olika politiska system, beskrev deras för- och nackdelar och klassificerade dem som
monarki, oligarki, tyranni, magikrati, teokrati, kronokrati och nekrokrati.

Senare i livet intresserade hon allt mer för det vi idag kallar naturvetenskap. Hon definierade
begreppet rörelse att innefatta nästan alla former av förändring, alltså även tillväxt, åldrande
m.m, och gjorde för första gången en noggrann kartläggning av det ataxatropiska elementets natur.

I Consaber kan "seferisk" användas synonymt med "human" i en vetenskaplig kontext (jmf "seferiska
vetenskaper" med "humana vetenskaper"), dock har de humana vetenskaperna, i takt med att
vetenskapsbegreppet fördjupatas och breddats, kommit att inkludera fler discipliner än de Heliope
ursrpungligen studerade.

  [mastranidynastin]: Mastrani