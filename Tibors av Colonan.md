---
created_at: '2010-09-16T12:16:50Z'
id: Tibors av Colonan
links:
  category:
  - Adelsdamer
  - Colonier
  - Jungfrur
  - Musikaliska begåvningar
  mention:
  - Amadea Helmason av Negaidh
  - Davor Khavos
  - Neromenzer
  - Reubin Xirhamir Jesbin
  - Sanguis thal Qatada
  - Vinces Matravin av Kap Vestane
  occurrence:
  - Tibors_av_Colonan.jpg
title: Tibors av Colonan
---

![Tiborashras personliga vapen, lagt på en sabrisk kvinnosköld] Tibors, eller Tiborashra som hon
heter på thalaskiska, var sällskapsdam åt hertig Tardon Helmasons dotter [Amadea] i Consaber när
Thalamurs arméer under magikrat [Jesbin] och general [Davor Khavos] gick in i Colonan, hennes
hemland. Tibors far var ståthållare av Polon, som var en av de första orterna att falla, och både
han och hennes bröder försvann i tumultet av invasionen. Eftersom Tibors har kejserligt coloniskt
blod i sina ådror beslöt man, sägs det, att sätta henne i säkerhet så långt från thalaskerna som man
bara kunde genom att skicka henne med Lady Amadea till Stora Arkipelagen, men många har ifrågasatt
detta påstående - kan hon verkligt vara *så* viktig, och var inte Negaidh säkert nog, långt från
Thalamur och skyddat av Consabers flotta? Somliga rykten hävdar istället att hon i själva verket är
sin nye förmyndares, amiral [Vinces Matravin], oäkting, eller rentav hans hemliga älskarinna, eller
oäkta dotter till magikrat [Sanguis thal Qatada], Rakhoris ökände ledare. Hur det nu än är med de
vilda ryktena är Vinces Matravin inte känd som en lögnare.

Lady Tibors är en mycket begåvad och lovande musiker och kompositör, som innovativt blandar
sabriska, thalaskiska och antika coloniska stilar. Hon tycks intresserad av arkipelagens musikaliska
tradition, men saknar annars sitt hemland och sin splittrade och nära nog utslockande familj med ett
vemod som ofta märks i hennes sånger. Hon är lite mörkare i hyn än sabrier är mest, med en olivton
som skvallrar om ett tydligt [neromenziskt] påbrå, och bär sitt mörkbruna hår i en lång fläta
invirad med guldtråd på typiskt thalaskiskt manér. I klädväg bär hon alltid sabriska klänningar för
att bättre smälta in, men gärna med dubbla bälten, som i Thalamur. Hon går sällan någonstans utan en
harpa, luta eller något annat av de otaliga instrument hon tycks behärska. Hon är 19 år gammal.\

  [Tiborashras personliga vapen, lagt på en sabrisk kvinnosköld]: Tibors_av_Colonan.jpg
    "Tiborashras personliga vapen, lagt på en sabrisk kvinnosköld"
  [Amadea]: Amadea_Helmason_av_Negaidh
  [Jesbin]: Reubin_Xirhamir_Jesbin
  [Davor Khavos]: Davor_Khavos
  [Vinces Matravin]: Vinces_Matravin_av_Kap_Vestane
  [Sanguis thal Qatada]: Sanguis_thal_Qatada
  [neromenziskt]: Neromenzer