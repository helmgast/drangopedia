---
author: Ymir
created_at: '2013-10-16T21:07:09Z'
id: Haha Mete
links:
  category:
  - Andar
  - Daaktron i Stora Arkipelagen
  - Hedonister
  - Mardrömsbränsle
  mention:
  - Arkipelagisk Daaktro
  - Dwak
  - Iwa Nibo
  - Kvestorer
  - Stora Arkipelagen
title: Haha Mete
---

Haha Mete är en ande i [arkipelagisk] folktro och [Daaktro] som ledsagar själar till [Domarna] i
Dödsriket. Utöver problemet att han är lat är Haha Mete också lite av en hedonist, och måste därför
blidkas med rom, cigarrer och prostituerade för att förmås göra sitt jobb överhuvudtaget, annars kan
vandöda och osaliga andar uppstå som en konsekvens av hans slarv. Inom Arkipelagens inhemska Daaktro
tillhör han [Iwa Nibo], dödsandarna, en hierarki av lekfulla, morbida väsen som mer eller mindre
lojalt står under [Dwak], det vill säga Gud. Haha Mete avbildas oftast som en vandöd människa utan
hud i ansiktet, klädd i svarta trasor och en foriansk halmhatt, ständigt leende, och med en plunta
likör eller rom i bältet. Schamaner som åkallar honom, eller någon annan av Iwa Nibo, sminkar sig
ofta till kusliga, skelettlika gestalter innan de låter anden ta sin boning i deras kroppar; när så
skett ger man genast kroppen en cigarr eller en flaska rom för att bekräfta att rätt ande har
nedkallats. Tar anden inte emot gåvan kan det visa sig att schamanen kontaktat fel väsen, och rentav
släppt in en demon i världen.

  [arkipelagisk]: Stora_Arkipelagen
  [Daaktro]: Arkipelagisk_Daaktro
  [Domarna]: Kvestorer
  [Iwa Nibo]: Iwa_Nibo
  [Dwak]: Dwak