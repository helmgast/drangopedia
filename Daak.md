---
author: Ymir
category:
- Högre gudar
- Legalister
- Patriarker
created_at: '2014-09-02T23:10:07Z'
id: daak
title: Daak
---
Daak, även känd som Dwak och Dauk, är en höggud vars mäktigaste kult, [Daakkyrkan] är vida spridd över Mundana. De vanligaste varianterna av Daakkyrkan erkänner inga andra gudar, och menar att Daak genom sitt [logos] representerar all ordning, makt, godhet och nåd i Mundanas psykosfär. Daaks vilja utövas i världen genom förandligade varelser som kallas [Helgon], liksom det enorma mänskliga maskineri som utgörs av Daakkyrkan. I mer obskyra varianter av Daaktron, såsom den [Arkipelagiska Daakkyrkan], tror man även på andra typer av mer eller mindre gudomliga andar som tjänar Daak på [Andeplanet], och fungerar som mellanhänder mellan guden och den dödliga världen. Dakks viktigaste helgon är de fyra profeterna [Jordesoldaten], [Ljusbringaren], [Udar] och [Milargok], som anses ha lett Daakkyrkan till dominans i [Jargien] och senare [Consaber], och därmed gjort Daak till en av Mundanas främsta gudar.

Daakkyrkans många kanoniska skrifter innehåller talrika fragment till en bakgrundsberättelse om guden, men i praktiken är mycket lite om Daaks existens innan Jordesoldatens uppenbarelse för nästan 5000 år sedan. I sin ursprungliga skepnad tycks Daak ha varit en ande associerad med eld, ordning och skrift, vilket somliga blasfemiker menat har påtagliga likheter med [Mhîm den Tusenögde], och trots de båda gudarnas erkända fiendeskap finns det uppenbara paralleller mellan deras kulter, i synnerhet kanske bruket av [Eviga eldar]. Men Daak är mäktig och avlägsen, och gudomens sanna natur tycks förbli ett mysterium.

  [Daakkyrkan]: Daakkyrkan
  [logos]: Logoskoncept
  [Helgon]: Helgon
  [Arkipelagiska Daakkyrkan]: Arkipelagiska_Daakkyrkan
  [Andeplanet]: Andeplanet
  [Jordesoldaten]: Jordesoldaten
  [Ljusbringaren]: Ljusbringaren
  [Udar]: Udar
  [Milargok]: Milargok
  [Jargien]: Jargien
  [Consaber]: Consaber
  [Mhîm den Tusenögde]: Mhîm_den_Tusenögde
  [Eviga eldar]: Evig_eld