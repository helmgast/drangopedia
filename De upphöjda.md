---
created_at: '2012-09-28T10:14:36Z'
id: De upphöjda
links:
  category:
  - Mhîmrätten
  - Religion och mystik i Västlanden
  - Samhället i Mûhad
  mention:
  - Begravning
  - Den himmelska elden
  - Folklagarna
  - Kwarenah
  - Mûhad
  - Stamfadern
title: De upphöjda
---

De Upphöjda är en samhällsklass i [Mûhad] som ungefär motsvarar andra länders adel. Många av de
viktigaste Upphöjda ätterna härstammar från fornzhaniska kungadynastier eller mäktiga historiska
hjältar, men innebörden av begreppet och statusen "Upphöjd" är lite mer komplex än så, med rötter i
zhanisk teologi. Alla Upphöjda släkter gör nämnligen anspråk på att vara ättlingar till
[Stamfadern], och därmed besitta ett fragment av [Kwarenah], Mhîms heliga ljus. Detta ljus
härstammar från [Den himmelska elden], och mystiker menar att de kan förnimma det på andeplanet, och
därmed skilja sanna från falska Upphöjda. Ljuset förs vidare genom blodet från förälder till
avkomma, och även om det tunnats ut genom årtusendena så medför det fortfarande himlens gunst; en
ställning höjd över vanliga dödliga män. Ju högre status en individ har, desto större tenderar deras
kwarenah att påstås vara; hos de mäktigaste av kefaler strålar himlens vita ljus blandat med det
gyllene från zhanernas fornkungar, Mhîmer avbildas ofta med en flammande gloria, och Stamfadern
själv som en varelse helt bestående av ljus. Även de lägsta av beier och tarkhaner bär således i sin
själ ett fragment av himmelens nåd, och därför behöver de inte lyda [Folklagarna], sänka blicken
inför andra Upphöjda eller ens [bäras av fåglar till himlen] - deras själar hittar vägen på egen
hand.

  [Mûhad]: Mûhad
  [Stamfadern]: Stamfadern
  [Kwarenah]: Kwarenah
  [Den himmelska elden]: Den_himmelska_elden
  [Folklagarna]: Folklagarna
  [bäras av fåglar till himlen]: Begravning