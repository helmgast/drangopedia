---
author: Lycan
category:
- Hemliga sällskap
- Konspirationer
- Magikerfraktioner
created_at: '2012-11-10T10:38:45Z'
id: paraxenom fax
title: Paraxenom Fax
---
Ett inflytelserikt kotteri inom [Kabalaorden], centrerade kring [Verusakademin]. De var centrala för framtagandet av Kabalaordens moderna [Theothanatos]-teori, och har vidare drivit en hård politisk linje för att aktivera och militarisera orden. Paraxenom-gruppen tillhör de som hävdar att Ebhron bör intervenera på Consabers sida mot Thalamur och tillsammans med [Legio Colonan] skapa en oinskränkt dominans i östra [Mundana] som bastion i de kommande ofredsåren.

Paraxenom hävdar idag att det inte bara finns en död tvillingvärld till Mundana, utan att det även finns en mycket mäktig sammanslutning på Mundana som verkar för att återuppväcka denna döda världssjäl. Vilka som ingår i den här gruppen är helt okänt. Paraxenom menar dock att de är så hemliga för att möjligheten att genomföra en [Deugenes] också innebär möjlighet för en individ att uppstiga till världssjäl. Eventuellt hade också en Deugenes medfört att både Mundanas och Antichthons respektive värdssjälar ersatts av den nyfödda.

Gruppen är kraftigt motarbetad och har varit utsatt för idel sabotage, lönnmord och förtal, länge har deras primära målsättning helt enkelt varit att överleva och föra ut sina teser så väl det gått. Inom Kabalaorden har det dock fötts en oro, dels för vilka skador Antichthon kan tänkas tillfoga Mundana, men även tanken på en fientlig deugenes har fyllt Ebhrons magiker med fruktan. Samtidigt har det varit omöjligt för många av kabalans medlemmar att inte börja leka med tanken på en ebhronitiskt kontrollerad deugenes. Detta har skänkt Paraxenom Fax förnyat stöd och medfört att gruppen idag har ansenliga resurser till sitt förfogande. Deras mystiska fiender har dock svarat med att i sin tur trappa upp sina angrepp och Paraxenom-gruppen ligger i princip i krig med en fraktion okända angripare.

  [Kabalaorden]: Kabalaorden
  [Verusakademin]: KabalaordenAkademier
  [Theothanatos]: Theothanatos
  [Legio Colonan]: Legio_Colonan
  [Mundana]: Mundana
  [Deugenes]: Deugenes