---
author: Ymir
category:
- Damarier
- Riddare
- Ätten van Culnar
created_at: '2011-06-22T00:13:08Z'
id: yorak van culnar
image:
- Yorak_van_Culnar.jpg
title: Yorak van Culnar
---
![Sir Yorakspersonliga vapen] Sir Yorak är son till [Yegor], ätten Van Culnars ökände patriark, och känd som en formidabel men samvetslös krigare. Han kom till Drunok ihop med några av van Culnars husriddare samt en grupp knektar för att, hävdades det, bistå drunokierna i det hotande kriget mot [Malkom Trevena], furst Yegors ärkefiende. Yoraks blotta närvaro i Drunok var ett tecken på att furst Yegor ''förväntade ''sig ett krig, men ingen visste hur långt fader och son var beredda att gå för att få till ett, om Malkom och [Drunoks konung] skulle välja att försöka undvika konflikt trots allt. Nu blev det dock inte så, och Yorak och hans följe deltog med entusiasm i kriget mot Malkom, även om de förnedrades av [Valdemar Trevena] i [Slaget vid Vindjakorsningen], något Yorak sent skulle glömma. Sedan Malkom dött i en duell med [Nicoz Mehzinor] och därmed var bortom furst Yegors hämnd vände Valdemar därför istället sin energi mot att krossa Valdemar, något han skulle spela en viktig roll i under [Slaget om Keramar]. Eller ja, åtminstone har han senare *påstått* att han spelade en viktig roll. I själva verket stupade även Valdemar Trevena för hertig Nicoz händer, till Yoraks förtret, men en bra Trevena är å andra sidan en död Trevena, och van Culnar är långt ifrån färdiga med sin hämnd.

Somliga misstänker att Yoraks vistelse i Drunok hade ett helt annat syfte, såsom att kontrollera systern [Mircalla], eller få till stånd ett gott giftermål för egen del. Ryktet säger att Yorak ställt många frågor om Malkoms yngsta dotter, [Nierika av Durum], men vad van Culnar skulle få ut av att gifta in sig i en ätt det är allmänt känt att de hatar tycks ingen riktigt kunna svara på.

Yorak är lång och välbyggd, med långt, blont hår och mycket kalla, ljusa ögon under tjocka ögonbryn. Han är runt trettio, men skäggväxten är fortfarande gles. Likt sin syster har han en osedvanligt genomträngande blick, men där hennes uteslutande beskrivs som bedårande, brukar folk i Yoraks fall snarare kalla den obehaglig. Han klär sig helst i blått med silverbrokad, och bär i strid en lila mantel över en svart rustning försedd med demoniska ornamenteringar.

Släktrelationer:

-   [Yegor van Culnar][Yegor], far
-   [Ivlis av Altona], mor (död)
-   [Lot van Culnar], halvbror
-   [Mircalla av Targus][Mircalla], syster
-   [Virgil Gahallan], systerson
-   [Ivan] och [Ruprecht] och [Kamand] Dordaros, morbröder
-   [Vidkun] och [Rurik] Dordaros, kusiner
-   [Vigrid Trevena], halvbror
-   [Orban Folkfrände], tremänning

  [Sir Yorakspersonliga vapen]: Yorak_van_Culnar.jpg "Sir Yorakspersonliga vapen"
  [Yegor]: Yegor_van_Culnar
  [Malkom Trevena]: Malkom_Trevena
  [Drunoks konung]: Akala_Gahallan_III
  [Valdemar Trevena]: Valdemar_Trevena
  [Slaget vid Vindjakorsningen]: Slaget_vid_Vindjakorsningen
  [Nicoz Mehzinor]: Nicoz_Mehzinor
  [Slaget om Keramar]: Slaget_om_Keramar
  [Mircalla]: Mircalla_av_Targus
  [Nierika av Durum]: Nierika_av_Durum
  [Ivlis av Altona]: Ivlis_av_Altona
  [Lot van Culnar]: Lot_van_Culnar
  [Virgil Gahallan]: Virgil_Gahallan
  [Ivan]: Ivan_Dordaros
  [Ruprecht]: Ruprecht_Dordaros
  [Kamand]: Kamand_Dordaros
  [Vidkun]: Vidkun_Dordaros
  [Rurik]: Rurik_Dordaros
  [Vigrid Trevena]: Vigrid_Trevena
  [Orban Folkfrände]: Orban_Folkfrände