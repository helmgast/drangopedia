---
created_at: '2015-01-23T22:23:05Z'
id: Sjukdomar
links: {}
title: Sjukdomar
---

*ska konverteras till EonIV*

Blåskrev (Ondsköte, Böldpung)
-----------------------------

Normal (Ob3T6) smittorisk vid samlag med smittad sängkamrat. De första symptomen uppträder redan 1T6
dagar efter smittotillfället, och då som en molande smärta i skrevet. Den drabbade får Ob1T6 Smärta
per dag under denna period. Alla slag mot Amor blir två nivåer svårare (+Ob2T6), med tanke på
smärtan. Efter 1T6 dagar förvärras sjukdomen då små blåsvarta bölder blommar ut och spricker. Från
och med då får den drabbade även Ob1T6 poäng Blodförlust per dag.

**Tillfrisknande:** Varje dag, från och med den dag de första symptomen uppträder, får den drabbade
slå ett Svårt (Ob4T6) TÅL-slag. Ett lyckat slag innebär att kroppen besegrat sjukdomen tillfälligt,
men ett nytt slag måste slås varannan månad för att se om sjukdomen blossar upp igen. Endast ett
perfekt slag innebär att man blivit av med sjukdomen för gott. Ett misslyckande ger ingen speciell
effekt medan ett fummel medför att inga nya TÅL-slag får göras förrän om Ob1T6+1 dagar.

**Vanligaste medicinering:** Stjärnsippa (Reducerar Smärta från blåskrev med en (1) poäng;
Slättland, vår (Ob2T6); 1 silver per dag).

Flåpinne (Pocker)
-----------------

Hög (Ob4T6) smittorisk vid samlag med smittad sängkamrat. 1T6–1 veckor efter smittotillfället
uppkommer sår och förhårdnader på den drabbades könsorgan. Alla slag för Amor blir en nivå svårare
(+Ob1T6) på grund av svedan.

**Tillfrisknande:** Efter Ob2T6 veckor görs ett Normalt (Ob3T6) TÅL-slag. Om slaget lyckas påbörjas
tillfrisknande. Om slaget misslyckas går sjukdomen in i fas två, där rödbruna utslag framträder på
hud och slemhinnor. Den sjuke drabbas även av hårbortfall och huvudvärk. Alla slag för Amor blir två
nivåer svårare (+Ob2T6). Efter ytterligare 1T6 veckor tillfrisknar den sjuke automatiskt. Om
TÅL-slaget däremot fumlas slår fruktansvärda bölder ut, och sjukdomen angriper hjärta och hjärna och
ger Ob5T6 poäng Trauma. Om kroppen står emot denna attack går bölderna ned temporärt, och ett nytt
TÅLslag för tillfrisknande kan göras.

**Vanligaste medicinering:** Preparat av kvicksilver och arsenik (vilket dock kan leda till
förgiftning, se sidan 94).