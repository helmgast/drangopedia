---
author: Ymir
category:
- Platser
- Slott & borgar
- Ätten van Culnar
created_at: '2013-02-17T14:32:05Z'
id: orgiva
title: Orgiva
---
Orgiva är ätten [van Culnars] släktgods och viktigaste befästningsverk, förskansat på en klippsida i [Khazimbergen]. Det är en dyster borg med en lång och blodbestänkt historia, från början uppförd av [Commersium Lamia], från vilka [Oreg van Culnar] erövrade den för sjuhundra år sedan. Legenderna säger att Oreg tog en av Lamiornas vandöda släkte till sin hustru, och med henne gifte in ondskan och fördärvet i van Culnars ättelinje. Det sägs också att denna kvinna överlevde sin make, odöd som hon var, och nu slumrar i katakomberna djupt under Orgiva, vars borgherrar offrar jungfrurs hjärteblod för att hålla henne sovande och husfriden därmed säkrad.

  [van Culnars]: van_Culnar
  [Khazimbergen]: Khazimbergen
  [Commersium Lamia]: Commersium_Lamia
  [Oreg van Culnar]: Oreg_van_Culnar