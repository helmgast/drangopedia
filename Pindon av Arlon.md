---
author: Ymir
category:
- Drunokier
- Hjältar
- Rejäla killar
- Riddare
created_at: '2014-06-12T04:22:10Z'
id: pindon av arlon
image:
- Pindon.jpg
title: Pindon av Arlon
---
![Sir Pindons personliga vapen]

Sir Pindon är en drunokisk riddare, ursprungligen smedlärling, som efter sina heroiska insatser under [Ryttarkriget] fick posten som Konungens förkämpe och högra hand. Han är gift med Lady [Selima av St Kira], och far till Dorin, 1 år, och Mianni, 5 år, och residerar med sin familj i [Kungliga slottet]. Han är en, med drunokiska mått mätt, ganska stor karl, med långt, ljusblont hår, breda axlar och mycket maskulin käklinje. Till sinnet är han ädel, lojal, behärskad, och klok. Stridsyxan är hans föredragna vapen, vilket är tämligen ovanligt bland ridderskapet i Drunok.
Pindon förtjänade riddarvärdigheten efter en Örnfestival för många år sedan, då han dök upp från ingenstans och presterade bättre i [Budbärarens ritt] än till och med någon ur ridderskapet. Trots sin enkla bakgrund dubbades han omgående till riddare av självaste kung [Akala Gahallan III], olyckligtvis precis innan dysten skulle utkämpas. Den unge riddar Pindon blev raskt utmanad av så gott som varenda närvarande riddare som hade deltagit, alla ivriga att återvinna sin ära på rännarbanan. Utan att låta sig avskräckas tog han sig an motståndet och lyckades segra inte mindre än fyra gånger innan han slogs ur sadeln av [Bertok Boldisár] och skadades illa. Alltjämt tapper bevistade han segerbanketten samma kväll, trots tre brutna revben, en bruten arm, och ett brutet ben. Efter denna storstilade entré tjänade han en tid som husriddare åt [Bernard den Okuvlige], innan händelserna under Ryttarkriget så småningom ledde honom till det kungliga hovet.

Det kan vara så att Pindon inte är riktigt så jordnära som han verkar; han tycks intresserad och oroad av vad som håller på att hända med världen, och har ofta bistått [Thizara] i diverse viktiga och mystiska ärenden. I hennes sällskap har han nedstigit i själva Underjorden, och stått öga mot öga med [Gebashan Häxkonungen] såväl som [Demjan Eldsfursten], drömmagikern i [Yonggurla].

  [Sir Pindons personliga vapen]: Pindon.jpg "Sir Pindons personliga vapen"
  [Ryttarkriget]: Ryttarkriget
  [Selima av St Kira]: Selima_av_St_Kira
  [Kungliga slottet]: Kungliga_slottet
  [Budbärarens ritt]: Budbärarens_ritt
  [Akala Gahallan III]: Akala_Gahallan_III
  [Bertok Boldisár]: Bertok_Boldisár
  [Bernard den Okuvlige]: Bernard_den_Okuvlige
  [Thizara]: Thizara
  [Gebashan Häxkonungen]: Gebashan_Häxkonungen
  [Demjan Eldsfursten]: Demjan_Eldsfursten
  [Yonggurla]: Yonggurla