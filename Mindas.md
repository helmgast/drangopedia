---
author: Lycan
category:
- Enigmatiska figurer
- Förrädare
- Planskiftare
created_at: '2013-02-27T15:47:00Z'
id: mindas
title: Mindas
---
På andra sidan [Damoklenes hallar], i en sedan länge bortglömd tid, var Mindas den Rastlöse prins av Silverskogarna. I ett ögonblick av galenskap dödade han sin mest älskade, och skulle aldrig bli fri från den skulden.

Mindas flydde till evighetens korridorer, där han ämnade gömma sig bortom tid och verklighet. Förintad av sina skuldkänslor genomlevde han evighet efter evighet av sorg. Från den plats där tiden inte fanns vandrade han vidare, genom hallarnas dimhöljda gångar, så långt att han kom till korridorer som ledde in i det första tidevarvet. Det var så han fann [Rauthvaari].

Rauthvaari lovade att skänka Mindas hugsvala, i gengäld skulle Mindas' kropp bli Rauthvaaris länk till den fysiska verkligheten, och Rauthvaari skulle så återvända till världens väv.

Det var så Mindas, på sin mästares uppdrag, anlände till [Mundana]. Han lyckades omsider att släppa lös [Vågentiteten] på [Luberos] och hjälpte därefter Rauthvaari att smälta samman med denne. Vad som skedde med Mindas själv efter att han fullföljt sitt avtal förtäljer dock inte historien.

  [Damoklenes hallar]: Damoklenes_hallar
  [Rauthvaari]: Rauthvaari
  [Mundana]: Mundana
  [Vågentiteten]: Vågentiteten
  [Luberos]: Luberos