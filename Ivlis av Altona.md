---
created_at: '2011-06-14T14:59:48Z'
id: Ivlis av Altona
links:
  category:
  - Adelsdamer
  - Drunokier
  - Hädangångna
  - Ätten Dordaros
  - Ätten van Culnar
  mention:
  - Ivan Dordaros
  - Malkom Trevena
  - Mark Gahallan
  - Mircalla av Orgiva
  - Orgiva
  - Vigrid Trevena
  - Yegor van Culnar
title: Ivlis av Altona
---

Ivlis var av ätten Dordaros, och syster till det nuvarande ätteöverhuvudet, [Ivan]. Hon var en
bedårande kvinna, trubadurerna älskade henne och riddarna stred om hennes gunst, men hennes far var
fast besluten att närma sig det damariska huset van Culnar, och så kom det sig att Ivlis slutade upp
i ett kärlekslöst äktenskap med [furst Yegor van Culnar], vojvod av de östra skogarna. Det berättas
att hon avskydde sitt nya hem, van Culnars slott [Orgiva] i Damariens kalla berg, och under
tornerspel i Drunok passade på att söka tröst i famnen på en ung, stilig riddare - den blivande
hertig [Malkom Trevena]. Med tiden kom Ivlis att vänta Malkoms barn, och rymde från sin make i hopp
om att kunna bli Malkoms hustru. Det berättas att hon kände till någon ohygglig mörk hemlighet om
furst Yegor som skulle förmå prästerna att annulera hennes äktenskap med honom, men van Culnar hann
upp henne först, och såg till att hon tog eventuella hemligheter med sig i graven. Malkom lyckades
rädda sin och hennes nyfödda son undan i sista stund, men Ivlis togs från honom och fördes tillbaka
till Orgiva, där furst Yegor lät stegla och rådbråka henne.

Händelserna hade, utöver den rent personliga tragedin för de inblandade, två effekter som gör sig
påminda än idag. Den ena är bastarden som avlades, [Vigrid Trevena], som erkändes av sin far och
växte upp vid dennes hov, och omsider skulle bli en framstående riddare i Drunok. Den obarmhärtiga
behandlingen av Ivlis sådde djup fiendeskap mellan van Culnar och ätterna Dordaros och Trevena, till
den grad att krig nästan bröt ut, även om Yegor sedermera lyckades knyta nya band till Drunok genom
[Mircalla], hans dotter med Ivlis, som giftes bort med [Mark], kungens brorsons son.

  [Ivan]: Ivan_Dordaros
  [furst Yegor van Culnar]: Yegor_van_Culnar
  [Orgiva]: Orgiva
  [Malkom Trevena]: Malkom_Trevena
  [Vigrid Trevena]: Vigrid_Trevena
  [Mircalla]: Mircalla_av_Orgiva
  [Mark]: Mark_Gahallan