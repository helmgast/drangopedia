---
author: Ymir
category:
- Eumo
- Tosher
- Västlandens befolkning
- Work in progress
created_at: '2014-08-26T01:36:17Z'
id: qulimanwe
title: Qulimanwe
---
Qulimanwe är en tosherstam som länge bebott [Eumos] bördigare områden mot [Beludalen] i väster. De flesta lever som bönder vid skogens rand, men med tiden har många spritt sig åt sydöst och nordöst, och försöjer sig på fiske, handel och boskapsskötsel. Åter andra har odlat jord i Belu, och Qulimanwe har stort inflytande där eftersom de äger mycket jord, gruvor och annan egendom. De är också kända för att de använder de väldiga [draghârödlorna] som riddjur och plogdragare. Qulimanwes olika familjer följer en semi-matriarkal struktur, där kvinnor tillmäts relativt hög status eftersom både släktnamn och jordegendomar ärvs från mödernet.

Qulimanwe har en rik musikalisk tradition, med vandrande trubadurer kallade [Agbidja] som ibland återfinns så fjärran som i Mûhad, men deras påverkan på Eumos kultur är liten jämfört med dakenernas och zhanernas. Detta har inte hindrat dem från att skaffa sig viss respekt i Eumo, speciellt som flera av dem blivit ganska rika. De klär sig gärna i luftiga, ljusa kläder av bomull, och de flesta män bär den stora, eumoiska lengkniven, och inte bara som en statuspryl - i Eumo är folk alltid redo att döda.

  [Eumos]: Eumo
  [Beludalen]: Belu
  [draghârödlorna]: Draghâr
  [Agbidja]: Agbidja