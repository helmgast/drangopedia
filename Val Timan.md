---
author: Joel
created_at: '2013-04-29T21:24:09Z'
id: Val Timan
links:
  category:
  - Hertigdömen
  - Platser
  mention:
  - Akala Gahallan III
  - Arlon
  - 'Do''anari'
  - Duan
  - Duandan
  - Dun Baer
  - Dun Callach
  - Dun Callath
  - Dunmar
  - Dunmarsby
  - Forsfallet
  - Halldsvakt
  - Halldsätten
  - Malkom Trevena
  - Midmar
  - Moróga
  - Nicoz Mehzinor
  - Rion IV
  - Ryttarkriget
  - Sir Arog
  - Sir Corben
  - Sir Haukon
  - Tennmarken
  - Timan
  - 'Urag-Basan'
  - Utmark
  - Vita döden
  - Vägsände
title: Val Timan
---

Val Timan är ett mindre hertigdöme i norra Drunok som omfattas av de tre jarladömena [Timan] (ibland
benämnt Val Timan eller [Midmar] efter dess huvudort), [Duandan], och [Urag-Basan]. Nuvarande hertig
är [Nicoz Mehzinor], som även besitter samtliga tre jarlatitlarna. [Dunaflodens] bifloder gör att
man kan resa med båt från [Arlon] till flera platser i hertigdömet. Val Timans ringa storlek jämfört
med Drunoks övriga hertigdömen har mycket att göra med dess historia som ett otämjt gränsland;
markerna har i omgångar koloniserats av drunokiska herrar, som byggde borgar som [Dun Callath] och
[Halldsvakt] i fåfänga försök att kontrollera området. Omsider lyckades [Halldsätten] bringa lag och
ordning för en tid, men gick under i strid mot [Moróga] i begynnelsen av dennes välde i [Utmark]. År
2884 e.D gavs [Rion Minnessångaren] Drezindvärgarnas fäste Dunmar i gåva, och i ett försök att
undvika rivalitet mellan Drunoks hertigar gjorde han Timan till en del av kungaättens marker. Med
tiden återtogs Duandan, och djärva män och kvinnor bröt ny bygd (och återtog gammal) i Urag Basan
och Utmark, om än formellt under Morógas hägn.

Val Timan blev formellt ett hertigdöme (om än ett mycket litet ett) sedan det gavs till [Nicoz
Mehzinor] efter [Ryttarkriget]; exakt vad [Akala Gahallan III] hade för motivationer med sitt
upphöjande av denne cirefaliska utböling är än så länge oklart, men den åldrade monarken tenderar
att ha goda skäl för allt han gör. Under hertig Nicoz har området blivit tryggare (vilket förvisso
har mycket att göra med Morógas och [Malkom Trevenas] frånfälle), och en liten ström av människor
från av Ryttarkriget och [Vita döden] mer härjade landsändar har sakta flyttat in i hopp om att det
outforskade och oexploaterade lilla hertigdömet i framtiden ska ha mycket att erbjuda.

De vasaller som besitter ägor i hertigdömet är riddarna [Haukon], [Arog] och [Corben]. Sir Corben
agerar dessutom ståthållare i Duandan medan ståthållarposten i Urag-Basan tillföll den av
Zorianorden tillsatte kommendanten av Halldsvakt, fram tills dess att fästningen och dess garnison
gick under vintern 2976-77 e.D..

Det finns flera fästningar i hertigdömet, [Dunmar] i Timan, [Dun Baer] i Duandan och [Halldsvakt] i
Urag-Basan, även om den sistnämnda var knappt mer en ruin under pågående återuppbyggnad när den
nyligen totalraserades. Dessutom finns ruinen av det en gång mäktiga fästet [Dun Callach] i Duandan.
Trots sitt nedgångna tillstånd utgör det fortfarande en stark försvarsposition som lokalbefolkningen
sökt sin tillflykt till under orostider i generationer. Det är värt att notera att då Val Timan
ligger i vad som länge var trolltrakter är torn, murar och pallisader i regel byggda betydligt högre
än vad man kan vänta sig. Skillnaderna på de större borgarna är marginell, men skillnaden kan vara
häpnadsväckande i mindre byar.

[Do'anari] (i folkmun kallat 'Alvby'): 143 invånare\
[Tennmarken][]: \~80 pers\
Ödeby: \~50 pers\
[Vägsände][]: \~40 pers\
[Dunmarsby][]: \~100 pers\
[Forsfallet][]: ?\
[Midmar][]: \~2000\

  [Timan]: Timan
  [Midmar]: Midmar
  [Duandan]: Duandan
  [Urag-Basan]: Urag-Basan
  [Nicoz Mehzinor]: Nicoz_Mehzinor
  [Dunaflodens]: Duan
  [Arlon]: Arlon
  [Dun Callath]: Dun_Callath
  [Halldsvakt]: Halldsvakt
  [Halldsätten]: Halldsätten
  [Moróga]: Moróga
  [Utmark]: Utmark
  [Rion Minnessångaren]: Rion_IV
  [Ryttarkriget]: Ryttarkriget
  [Akala Gahallan III]: Akala_Gahallan_III
  [Malkom Trevenas]: Malkom_Trevena
  [Vita döden]: Vita_döden
  [Haukon]: Sir_Haukon
  [Arog]: Sir_Arog
  [Corben]: Sir_Corben
  [Dunmar]: Dunmar
  [Dun Baer]: Dun_Baer
  [Dun Callach]: Dun_Callach
  [Do'anari]: Doanari
  [Tennmarken]: Tennmarken
  [Vägsände]: Vägsände
  [Dunmarsby]: Dunmarsby
  [Forsfallet]: Forsfallet