---
author: Ymir
category:
- Platser i Stora Arkipelagen
- Öar
created_at: '2014-08-25T04:29:22Z'
id: ramo
title: Ramo
---
Ramo är en liten, kuperad ö i norra [Stora arkipelagen], hotande nära cirefaliernas besittningar [Yol] och [Perdos]. Enligt bevarade skrifter ingick ön för fem tusen år sedan i det gåtfulla [Xi!kal]-riket, som styrdes från [Balam] på [Lohemo], men inga lämningar från denna tid återstår, då Ramo någon gång långt senare tycks ha intagits eller återkoloniserats av en [Awane]-grupp som genom åren återanvände material från gamla ruiner för att uppföra nya byggnader, skulpturer, gärdesgårdar och kajer. Idag är hela ön intensivt uppodlad, och den i huvudsak [Imay]-troende befolkningen framställer peppar, kaffe, frukter och i synnerhet saft från en slags bär som kallas akewa, och har milt narkotiska egenskaper. Ramo är dock såpass liten att ekonomin domineras helt av staden [Chanika], som ligger i en naturlig hamn på sydkusten och upptar nästan en fjärdedel av öns areal.

På sistone har en stor del av Ramos bondebefolkning tvångstvärvats för att bygga upp nya murar runt Chanika till försvar från framtida cirefaliska angrepp, vilket skapat en hel del missnöje. Underbemanning på odlingarna gjorde sedan att årets akewa-skörd slog fel, vilket nu lett till vad som nästan kan liknas vid en upprorsstämning på den annars så harmoniska ön.

  [Stora arkipelagen]: Stora_arkipelagen
  [Yol]: Yol
  [Perdos]: Perdos
  [Xi!kal]: Xikal
  [Balam]: Balam
  [Lohemo]: Lohemo
  [Awane]: Awane
  [Imay]: Imay
  [Chanika]: Chanika