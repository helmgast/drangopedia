---
author: Ymir
created_at: '2013-10-17T07:23:03Z'
id: Thrakutha
links:
  category:
  - Bärsärkar
  - Enigmatiska figurer
  - Hårdingar
  - Magiker
  - Mortuach
  - Officiella karaktärer
  - Plågor
  - Vattendväljare
  mention:
  - Coomarorna
  - Drakalliansen
  - Iset
  - Jahhzazian
  - Kabalaorden
  - Kapten Manoko
  - Luberos
  - Moran
  - Mortuachdrake
  - Oke Akwilo
  - Stora Arkipelagen
title: Thrakutha
---

Thrakutha är en i stort akvatisk [Mortuachdrake] som länge levde i havet strax norr om [Stora
Arkipelagen]. Exakt vad draken gjorde där är oklart, men många osäkra uppgifter gör gällande att hon
vaktade ett tempel under vattnet, kanske förknippat med [Coomarorna]. I forntiden, innan hon drog
sig tillbaka under vågorna, ska Thrakutha ha varit allierad med [Iset], furste av [Moran], och ihop
med denne spridit död och förintelse i Arkipelagen och på [Luberos]. Hon förjagades från Stora
Arkipelagen på 9200-talet Arkipelagisk tideräkning, efter att ha jagats av [Kapten Manoko] i ett
drygt decennium, men fortfor att trakassera skepp längst de stora farleder under vilka hon förlagt
sin nya boning. I Arkipelagiska myter beskrivs Thrakutha inte alltid som en drake; kanske för att
hon ofta attackerade fartyg underifrån, och aldrig kunde ses tydligt innan fullt kaos hade utbrutit.
Hon gavs epitetet "Stormflodens herre" av kapten Manoko, sedan hon ödelagt [Oke Akwilo], och han
började först sent i sina dagböcker beskriva henne som en drake.

På senare år har angreppen från Thrakutha upphört; åtminstone har inga rapporterats sedan
ödeläggelsen av [Jahzazians] flotta år 2970 e.D. Ryktena går vilda om orsaken; somliga menar att
Thrakutha hamnat under [Kabalaordens] mörka inflytande och förflyttats till vattnen nära Ebhron,
andra att hon på något vis blidkats av [Drakalliansen] och kommit att gå deras ärenden. Ett tredje
rykte är att coomarorna tröttnat och dräpt henne i en episk batalj under vågorna. Varför hon alltid
varit så aggressiv till att börja med tycks ingen veta.

  [Mortuachdrake]: Mortuachdrake
  [Stora Arkipelagen]: Stora_Arkipelagen
  [Coomarorna]: Coomarorna
  [Iset]: Iset
  [Moran]: Moran
  [Luberos]: Luberos
  [Kapten Manoko]: Kapten_Manoko
  [Oke Akwilo]: Oke_Akwilo
  [Jahzazians]: Jahhzazian
  [Kabalaordens]: Kabalaorden
  [Drakalliansen]: Drakalliansen