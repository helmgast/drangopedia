---
author: Ymir
created_at: '2011-02-28T22:26:08Z'
id: Sjöstjärnan
links:
  category:
  - Fartyg
  mention:
  - Den Röda Triskelen
  - Faradan
  - Rogier Valthorn av Aliana
title: Sjöstjärnan
---

Sjöstjärnan är en smäcker tvåmastad sabrier, generellt ansett som det snabbaste fartyg [Den Röda
Triskelen] förfogar över som fortfarande kan ta någon större mängd last. Eftersom den har en rymlig
och bekväm kabin med mycket påkostade glasade fönster används den ofta som transportfartyg för
handelshusets ägare eller vänner och gäster till dessa, men man brukar också passa på att ha någon
handelsvara att fylla lastrummet med oavsett vart skeppet färdas. Handelshusets kargör [Rogier
Valthorn] följer ofta med på Sjöstjärnans seglatser för att överse handel och handelsmöjligheter,
och har kommit att bli ganska god vän med skeppets kapten, [Faradan av Calnia]. Besättningen är
stridbar och lojal men ganska liten, så skeppet har fått lita till snabbhet och manövrering de två
gånger då det råkat på pirater i Arkipelagens farvatten - man klarade sig undan båda gångerna.

**Särskilda egenskaper:** Sjöstjärnan har vackra linjer; skeppet är värt 20% mer än normalt vid
eventuell försäljning. 

  [Den Röda Triskelen]: Den_Röda_Triskelen
  [Rogier Valthorn]: Rogier_Valthorn_av_Aliana
  [Faradan av Calnia]: Faradan