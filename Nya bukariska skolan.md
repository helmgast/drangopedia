---
author: Lycan
created_at: '2013-08-09T21:42:16Z'
id: Nya bukariska skolan
links:
  category:
  - Filosofiska skolor
  - Ideologier
  mention:
  - Bukari
  - Garandor
  - Handelsunionen
  - Nammadi
  - Oriton
  - Solom
  - Stora universitetet
  - Suli dor Gumba
  - To Ju Basan
title: Nya bukariska skolan
---

En filosofisk och ekonomisk tankerörelse, primärt driven av studenter och lärare vid [Stora
universitetet] på [Oriton]. Skolan växte fram i slutet av det nionde årtusendet ark, och började
påverka det politiska klimatet i [Garandor] omkring år 9995 ark i samband med att [To Ju Basan], en
av skolans förgrundsgestalter, anställdes av Garandors dåvarande borgmästare, [Suli dor Gumba] som
rådgivare.

Skolan utgick från en lära kallad bukarism. Formulerad av [Bukari], en filosof från [Solom], nästan
800 år tidigare. Bukari hade inspirerat en rörelse på Aeba, grundad i dennes egensinniga idéer om
människans natur, statens uppdrag och ekonomins bakomliggande drivkrafter.

Aebas påföljande framgångar gjorde att man från Stora universitets håll närmade sig Bukari i
förhoppning om att knyta denne till sig. Bukari var snabb att plocka upp på erbjudandet och var
därefter verksam vid Stora universitet i nästan fyrtio år. Bukari ägnade sin tid åt att renodla sina
idéer och kommunicera dem i tal och skrift. Bukarismen blev med tiden en mycket inflytelserik
filosofisk och ekonomisk inriktning på Oriton.

Den nya bukariska skolan (eller Nybukariska skolan i vissa texter) kombinerade de bukariska
grundteserna med utrikiska lärdomar som nått Oriton genom handel med dokument och böcker från
fjärran länder.

Än idag är den nya bukariska skolan relevant för det politiska livet i Stora arkipelagen. Många av
de tankar som formade [Handelsunionen] och småningom födde fram drömmen om en enad arkipelag genom
[Nammadi] kan härledas ur den nybukariska skolans inflytande.

Centralt i nybukarismen är övertygelsen om att mindre sociala enheter fungerar bättre än stora samt
en kritik mot den egentliga statens legitimitet. Små sociala enheter ska samtidigt läras att
samarbeta med andra enheter i en ständigt växande hierarki, som skulle tillåta även en så
diversifierad kultur som övärldens att sträva åt samma håll. Fraktionens konstitution, som av
utlänningar ofta framställs som stat eller statlik, ska ses mot bakgrund av detta, och att man i
klassiskt arkipelagiskt tänkande inte konstruerar stater på samma sätt som i andra delar av Mundana.

  [Stora universitetet]: Stora_universitetet
  [Oriton]: Oriton
  [Garandor]: Garandor
  [To Ju Basan]: To_Ju_Basan
  [Suli dor Gumba]: Suli_dor_Gumba
  [Bukari]: Bukari
  [Solom]: Solom
  [Handelsunionen]: Handelsunionen
  [Nammadi]: Nammadi