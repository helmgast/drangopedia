---
author: Joel
created_at: '2011-09-13T10:15:53Z'
id: Själ och hjärta
links:
  category:
  - Flumfunderingar
  - Husregler
title: Själ och hjärta
---

Det är sedan länge känt, åtminstone för de mer medicinskt kunniga kulturerna på Mundana, att en
varelses tankar utgår från deras hjärnor, och således utan tvekan kroppens näst viktigaste organ.

Det viktigaste är ju förstås hjärtat, varifrån känslor utgår och själen har sin boning. Ett av de
viktigaste bevisen för detta, som lades fram av meloriska institutionen för xenomedicinsk
livsvetenskap är att de vildsinta tirakerna har större hjärtan än någon av de mer civiliserade
raserna, och deras vildsinta kusiner, trollen har störst hjärtan av alla besjälade varelser
institutionen har haft tillfälle att dissekera under kontrollerade former. Detta förklarar dessutom
tirakernas fallenhet för schamanism, jämfört med andra raser.

Det är förstås bara den moderna vetenskapens bekräftande av vad som sedan länge varit allmän
kännedom i mundanas all hörn, och kan således anses vara mer av ett bevis för den vetenskapliga
metodens värde än det sedan länge accepterade sambandet mellan hjärta, känslor och själ.

Själafjättring
--------------

En varelses själ kan fjättras genom att driva en påle genom dess hjärta innan dess själ helt hunnit
lämna kroppen (detta tar normalt sett X lång tid från dödsögonblicket). Detta är således än populär
åtgärd vid avrättningar av fruktade individer som misstänks vara schamaner (eller magiker, eller
till och med präster, beroende på ockult nogräknade avrättarna är).

Det finns exempel på att schamaners själar återvänt trots att deras hjärtan blivit spetsade, så det
är möjligt att metoden kan ha sina brister. Det kan också bero på en slarvig pålspetsares värv,
eller enligt vissa teorier, att vilken påle som helst inte duger. Det finns åtskilliga luntor med
listor över vilka material och förberedelser som är bäst lämpade för olika offer, och även
besvärjelser, ritualer och processer som ska krävas för en framgångsrik själafjättring. Tyvärr är
schamanism inte ett särskilt populärt ämne att studera på de flesta magikerakademier, så dessa
luntor ligger mest och samlar damm, olästa och deras metoder ofta oprövade (åtminstone med
tillbörlig dokumentation). Vanligt folk nöjer sig således oftast med en enkel träpåle, vilket verkar
fungera för det mesta.

En annan, mer obskyr, metod att fjättra någons själ är att avlägsna offrets hjärta och placera det i
ett särskilt preparerat kärl som sedan försluts hermetiskt.