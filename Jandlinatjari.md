---
author: Ymir
created_at: '2012-10-20T16:30:07Z'
id: Jandlinatjari
links:
  category:
  - Diplomater
  - Drakalliansen
  - Hädangångna
  - Lumian
  - Magiker
  - Själar på vift
  - Världsbefriare
  mention:
  - Apax
  - Asharina
  - Colonan
  - Den eviga vindens hord
  - Denelian
  - Drakalliansen
  - Dräparna
  - Drömmarnas ursprung
  - Rauner
  - Rekhem
  - Ryttarkriget
  - 'Tia''shi Tarivei'
  - Uriangkathai khan Orkhon
  - Vercci
title: Jandlinatjari
---

Jandlinatjari var en sällsynt pacifistisk lumiandrake som höll till i [Asharina], men på senare år
framförallt intresserade sig för [raunernas] släkte. Dessa vördade henne storligen, och hon gick
bland deras folk under epitet som 'Bärnstenssjöarnas moder'. Hon var en hängiven medlem av
[Drakalliansen], och en av dess grundare - dessförinnan tros hon ha residerat i [Colonan], där hon
beskyddade staden [Apax] och med nöd och näppe undgick [Dräparna].

Jandlinatjari engagerade sig starkt mot [Tia'shi Tarivei] och [Rekhem] sedan denne förrått
Drakalliansen, något som kostade hennes drakväktare [Vercci] livet. Hon rekryterade sedermera en ny
väktare i form av sanarialven [Denelian], och gjorde allt i sin makt för att stoppa [Ryttarkriget],
som hon såg som förödande för både raunerna och Drunok. I slutändan vädjade hon till [Uriangkathai],
men ställde helhjärtat upp på Drunoks sida när detta föll för döva öron, och dräptes av allt att
döma i de våldsamma strider som följde. Jandlinatjaris död fick dock Uriangkathai att tänka om, och
Ryttarkriget kom att cementera vänskap mellan Drunok och [Den eviga vindens hord] som, om det inte
stärkte raunerna, åtminstone storligen stärkte ett nu härdat och krigsvant Drunok. Allt detta kan
mycket väl ha varit Jandlinatjaris avsikt från början, medveten om att Drunok skulle spela en större
roll än någon annan kunnat ana i det som komma skulle.

Var Jandlinatjari är för närvande vet ingen; kanske har hon redan återfötts, eller vilar i
[Drömmarnas ursprung], men Denelian verkar fortfarande ha ett svagt, mystiskt band till henne och
lojalt gå hennes ärenden i världen. Återfödd eller ej arbetar Jandlinatjari idogt för Drakalliansens
syften, kanske för att grunda en ny Drakallians i nästa tidsålder, när den nuvarande gått under i
blod och eld.

  [Asharina]: Asharina
  [raunernas]: Rauner
  [Drakalliansen]: Drakalliansen
  [Colonan]: Colonan
  [Apax]: Apax
  [Dräparna]: Dräparna
  [Tia'shi Tarivei]: Tiashi_Tarivei
  [Rekhem]: Rekhem
  [Vercci]: Vercci
  [Denelian]: Denelian
  [Ryttarkriget]: Ryttarkriget
  [Uriangkathai]: Uriangkathai_khan_Orkhon
  [Den eviga vindens hord]: Den_eviga_vindens_hord
  [Drömmarnas ursprung]: Drömmarnas_ursprung