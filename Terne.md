---
created_at: '2012-11-24T19:01:30Z'
id: Terne
links:
  category:
  - Skämt som gått för långt
  - Stater
  - Önationer
title: Terne
---

Terne är ett viktig bunkringsplats för skepp på väg till stora arkipelagen från Consaber, Ebhron och
även Cirefaliska samväldet. Utöver sin autokratiska solkult är ön mest känd för sitt skickliga
vagnmakargille som åtnjuter märkligt mycket respekt och inflytande sett till vikten av deras arbete.

Terne har också ett akademiskt lärosäte som är tämligen okänt trots deras framstående matematiker.
De har gjort stora framsteg för att definiera det exakta förhållandet mellan en cirkels diameter och
omkrets, och febrilt arbete pågår för att utveckla ett talsystem som enkelt kan definiera detta och
samtidigt vara praktiskt användbart. De enda framgångar som nåtts hittills är när akademikerna
tillåtits definiera parametrarna för det senare utan insyn från mer pragmatiskt lagda intressen.\
Akademin på Terne består givetvis helt av runda byggnader, där den noggranne kan observera att desto
senare byggnaden uppförts, desto närmare är dess grund en perfekt matematisk cirkel.\
Kedjor och drev för mekaniska ändamål från Terne sägs vara de bästa, men då marknaden är tämligen
liten (lokalt är den obefintlig) och Terne är en relativt isolerad plats exporteras de nästan enbart
till excentriska perfektionister med för mycket pengar.