---
created_at: '2011-06-17T03:09:42Z'
id: Halfrid av Gardar
links:
  category:
  - Autonomer
  - Drunokier
  - Filosofer
  - Folk i skogen
  - Fria Riddare
  - Snubbar i svart
  mention:
  - Brisa av Gardar
  - Gesar Tornfalk
  - Nicoz Mehzinor
  - Po Tornfalk
  occurrence:
  - Halfrid_av_Gardar.jpg
title: Halfrid av Gardar
---

![Sir Halfrids personliga vapen]

Sir Halfrid av Gardar är fri riddare under Drunoks krona. Han är en tystlåten och tillbakagraden
typ, och lite av en ensamvarg, så särskilt mycket är inte känt om honom. Hans släkt är av gammal
drunokisk härkomst, med påbrå från Illtariet; släktgodset Gardar ligger vid Vindelån precis där
Arlons Kronomark övergår i Illtariets vidder. Sir Halfrid har dock lämnat godset åt sin syster
[Brisa] och hennes make, så han själv kan rida runt i Drunoks och Utmarks obygder och grubbla över
livets mysterier, och ställa sin lans och sitt svärd till behövandes förfogande. Då och då uppsöker
han hertig [Nicoz Mehzinors] domäner i Val Timan, för att uppvakta sin trolovade, lady [Po av
Varád], en av hertigens husriddare. De båda har visst varit förälskade sedan ungdomen, då de
träffades av och till under boskapsmarkander i Varád, lady Pos far jarl [Gesars] förläning.\

  [Sir Halfrids personliga vapen]: Halfrid_av_Gardar.jpg "Sir Halfrids personliga vapen"
  [Brisa]: Brisa_av_Gardar
  [Nicoz Mehzinors]: Nicoz_Mehzinor
  [Po av Varád]: Po_Tornfalk
  [Gesars]: Gesar_Tornfalk