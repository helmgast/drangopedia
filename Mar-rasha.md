---
author: Lycan
created_at: '2012-10-02T21:16:47Z'
id: 'Mar-rasha'
links:
  category:
  - Fraktioner i Stora Arkipelagen
  - Handelshus
  - Piratflottor
  - Stridande grupper
  - Tiraker
  mention:
  - Nammadi
  - Zarets Wergu
title: 'Mar-rasha'
---

[Zarets Wergu] kom som ung tirak från Takalorr till arkipelagen som roddare på en bazirkisk galär.
Han hade dock lätt för att lära sig allt från språk till navigering och fick konstant mer och mer
ansvarsfyllda och välavlönade tjänster. Många år senare, när den tirakiska karracken Ummekel
(Späckhuggaren) förlorade sin kapten under ett misslyckat piratanfall, var Zarets det självklara
valet att efterträda honom. Istället för att segla med lasten till Forion, som avtalet löd, vände
dock Zarets skutan mot vinden och återvände till arkipelagen. Ummekel blev det första i en rad av
fartyg som Zarets och hans raskt växande mannar "rekvirerade". Det som från början varit Zarets
personliga underhuggare växte, och även om Zarets fortfarande var gruppens ledare fick hans grupp
ett eget liv och mycket av verksamheten sträckte sig snart bortom Zarets kontroll. De kallade sig
för Mar-rasha, Havsmånen, efter en tirakisk legend, och var snart en viktig aktör i arkipelagen.\
Idag är Mar-rasha på ytan ett respekterat handelshus. Zarets har blivit gammal och mångt om mycket
dragit sig tillbaka från dess verksamhet, och nöjer sig med att övervaka Mar-rashas viktigaste
operationer från sin överdåda villa i Garandor. Det mesta av Mar-rashas intäkter kommer från
regelrätt handel och beskydd av andra fartyg genom piratinfesterade vatten, de bedriver emellertid
fortfarande många mer ljusskygga projekt och för den med tillräckligt mycket pengar står Mar-rashas
piratflotta redo att assistera med ockupationer, småkrig, handelsblockader eller bara gammalt
hederligt sjöröveri.

Mar-rasha består mestadels av tiraker, men dess medlemmar har generellt ingenting emot icketiraker.
De är en tämligen fördomsfri och kapitalistisk grupp som gärna (och ofta) använder vadhelst för
moderna teknologier och otirakiska påfund som kan tänkas ge dem en udd över övärldens andra aktörer.

De har många gånger assisterat [Nammadi] och har med tjänster och mutor säkrat en relativt trygg
position på Oriton och Lohemo. Deras största fiende är intressant nog Sinaderapiraterna, som många
gånger hamnat i konflikt med, antingen då de slagits om samma byten, eller då Mar-rasha haft i
uppdrag att skydda skepp som Sinaderapiraterna själva velat lägga beslag på. Mar-rashas tämligen
civiliserade och sekulära sätt verkar sticka vissa Sinaderapirater i ögonen och det finns någon
slags blodig syskonrivalitet mellan dem.

  [Zarets Wergu]: Zarets_Wergu
  [Nammadi]: Nammadi