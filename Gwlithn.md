---
created_at: '2012-12-08T23:12:22Z'
id: Gwlithn
links:
  category:
  - Magiska föremål
  - Svärd
  mention:
  - 'Kovini''shenye och Sodori''ilishenye'
  occurrence:
  - Gwlithn_in.jpg
title: Gwlithn
---

Gwlithn är ett av tretton svärd som skugglandsprinsen L'wethme lät smida till sina tolv stagraner,
hans härförare och främsta tjänare. De tjänade honom troget och var alla mäktiga krigare, men flera
av dem kom ändå att falla under den långa exilen i människornas värld, och L'wethme sörjde dem
mycket.

Gwlithn var ett av de svärd smeden själv var mest nöjd med, och det gavs till stagranen L'mikl i
gåva. Han slöt ett lömskt förbund med Liljans råd för att öka sin herres makt i Mundana, men förband
sig därmed också att gå sanarialvernas ärenden. Därför befann han sig i Kisharnias torn då okända
inkräktare dök upp, och gjorde ett sista misstag att underskatta dem. Inkräktarna uppvisade
egendomliga förmågor, och trots sitt överläge fann L'mikl snart att hans siklar en efter en höggs
ned. Speciellt den skenbart harmlösa, linblonda flickan slogs som en demon, och försent insåg han
att hon faktiskt var en. Efter en kort strid blev Inalea således hans bane, och L'mikl dog på
Kisharnias kristallgolv, förpassad till ett okänt öde bortom världen. Drakväktaren Inalea slickade
sina sår och plockade i förbigående upp den fallne stagranens svärd, och tänkte inte mer på saken.
L'mikl var bara en i raden på hennes blodbestänkta väg genom Vävnaden.

Inalea kom att använda Gwlithn ganska mycket, eftersom det visade sig vara ett bra svärd, och med en
längd som passade hennes storlek bättre än det längre svärdsparet [Kovini'shenye och
Sodori'ilishenye]. Dessa bar hon på ryggen och brukade först när de verkligen behövdes (hon kom
snart underfund med deras sinistra egenskaper), men Gwlithn var mer lagom för henne. Dessutom
uppskattade hon dess skumma och lite 'grymma' utformning, även om greppet inte låg helt väl i hennes
händer.

Svärdets parerstång och hjalt är ett enda stycke, ett egendomligt, svart material som känns mjukt
men är mycket hållfast - kanske är det samma som siklarnas rustningar är gjorda av? Ett handskydd
löper ned likt en svart tunga från parerstångens framsida, och greppet som sådant är ganska grovt -
L'mikl var en kraftig varelse. Bladet tycks vara gjort i vanligt stål, men är mycket skarpt och
spetsigt. Om man tittar noga tycks blod som rinner ned i blodskåran på bladets mitt närmast sugas in
i metallen och omge hela svärdet med ett vagt rödaktigt skimmer.

![Gwlithn]

+--------+---------+--------+--------+--------+--------+--------+--------+--------+--------+--------+
| Svärd  | Hu      | Kro    | Stic   | STYK   | Fattn  | BRYT   | SI     | Längd  | Vikt   | Pris   |
|        | ggskada | sskada | kskada |        |        |        |        |        |        |        |
+:=======+=========+========+========+========+========+========+========+========+========+========+
| G      | H+      | K+2    | S+O    | 9      | 1H     | 16     | 3/3    | 91 cm  | 1,2 kg | \-     |
| wlithn | Ob2T6+3 |        | b2T6+1 |        |        |        |        |        |        |        |
+--------+---------+--------+--------+--------+--------+--------+--------+--------+--------+--------+

*\*Magi: Gwlithn besitter den egendomliga förmågan att reparera sig självt. Klingan härdades i
besjälade varelsers blod, och i blod kan den åter härdas. Alla skador på bladet försvinner om
tillräckliga mängder blod ingjuts i det, och blodet gör tillfälligt klingan ännu skarpare. (För var
tjugonde poäng blödningstakt svärdet orsakar återfås en poäng BRYT, minskad huggskada, etc. Blodet
fungerar också som en sorts aktiveringsvillkor - om fyrtio poäng blödningstakt ges i snabb följd
aktiveras en magnitud 'Skärpa'. Effekten är temporär men kumulativ upp till fyra magnituder, så
svärdet kan bli fruktansvärt kraftfullt om tillräckligt mycket blod får flyta för dess klinga vid
ett och samma tillfälle).*

  [Kovini'shenye och Sodori'ilishenye]: Kovinishenye_och_Sodoriilishenye
  [Gwlithn]: Gwlithn_in.jpg "Gwlithn"