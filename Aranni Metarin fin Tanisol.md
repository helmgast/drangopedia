---
author: Joel
created_at: '2014-12-03T16:51:04Z'
id: Aranni Metarin fin Tanisol
links:
  category:
  - Liljegardister
  - Magiker
  - Sanarialver
  mention:
  - Frostmåne
  - Nicoz Mehzinor
  - Vetherian
  - Zahalin
title: Aranni Metarin fin Tanisol
---

*Aranni Metarin fin Tanisol t'an Trenian*

Aranni är en liljegardist som skickades ut av liljans råd för att döda eller infånga de ansvariga
för mordet på [Vetherian]. De hade dock gravt underskattat motståndet och ett misslyckat bakhåll
senare var hon sårad och tillfångatagen tillsammans med de andra överlevande ur sin grupp. Även om
deras tillfångatagare var ovilliga att direkt mörda sina fångar, kunde de inte heller låta återvända
och rapportera till Liljans råd, åtminstone inte utan dröjsmål så Aranni sattes på ett skepp till
Colm för att försvåra hennes snabba återvändo.

Olyckligtvis blev skeppet bordat av bazirkpirater som glatt lade beslag på liljegardisten och
skeppade henne till västlanden och sålde av henne för en rejäl summa. De närmaste två åren
spenderade hon som haremslav i [Zahalin] innan hon blev befriad av, ironiskt nog, en av de
personerna som tillfångatagit henne från början, [Nicoz Mehzinor]. Aranni och Nicoz slog följe på
den strapatsrika resan tillbaks mot Asharina, med några korta avstickare för att utkämpa ett krig
och tampas med några uråldriga konspirationer. De inledde också ett passionerat förhållande som
senare utvecklades till ett triangeldrama med [Frostmåne].

Aranni har stannat i Drunok tills vidare, och tjänstgör vid hovet som magiker och medikus.

Aranni är blek med mörkt hår och mörka ögon, som brukligt för sin stam. Hennes vidjesmala kropp kan
verka bräcklig, men döljer styrkan och segheten hos en utvald liljegardist.

  [Vetherian]: Vetherian
  [Zahalin]: Zahalin
  [Nicoz Mehzinor]: Nicoz_Mehzinor
  [Frostmåne]: Frostmåne