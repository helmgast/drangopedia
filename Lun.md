---
created_at: '2010-09-18T17:37:32Z'
id: Lun
links:
  category:
  - Trollhärdar
  - Öar
  mention:
  - Awane
  - 'Dembale-universitetet'
  - Elos
  - Imay
  - Lohemo
  - 'Lun-trollen'
  - Lunslakten
  - Omo
  - Shuna
  - Stora Arkipelagen
title: Lun
---

Lun är en klippig ö i nordöstra [Stora Arkipelagen] känd för sina vackra, vidsträckta sandstränder,
och för en märklig [trollpopulation] med närmast kolsvart hud som flera gånger åsamkat öns mänskliga
befolkning stor skada. Ön har bitvis ganska god jordmån och vissa intressanta naturtillgångar, men
har aldrig exploaterats särskilt effektivt just på grund av trollhotet; de spridda människobyarna på
ön är fortifierade med vallar, diken och pallisader och ägnar sig mest åt småskaligt fiske och
jordbruk.

Öborna är uteslutande [Awane], med ett fåtal anmärkningsvärda särdrag - trollhotet har tvingat dem
att utveckla en ganska vapenför kultur, och de beskrivs ofta som bittra och cyniska till sinnelaget.
En hövdingason från ön som legat vid [Dembale-universitetet] på [Lohemo] kom för några år sedan hem
med tekniska kunskaper som möjliggjorde för hans by att konstruera några imponerande, väldiga
automatarmborst och montera dessa på byns murar. Man är generellt [Imay]-troende; av sabriska
missionärers försök att sprida den sanna tron på ön återstår blott en gammal och förfallen
stenkyrka. Det finns dock en skum ande kallad Ibwa Majete, "Trollfadern", som blidkas med offer av
snäckskal, fårkött och spritdrycker som byarnas modigaste ynglingar fyra gånger om året placerar
utanför mynningen till Ulumda-grottorna på öns steniga inland. Genom denna sedvänja hoppas mnan
blidka andens barn för en tid.

Historiska källor gör gällande att Luns ursprungliga befolkning inte var den nuvarande, utan
[Shuna], en udda folkgrupp som numera återfinns på den närliggande ön [Elos]. Det verkar som att
shuna länge bebodde Lun, men övergav ön i historisk tid för att bryta bygd annorstädes, eventuellt
bortjagade av Luns troll. Ön blev sedermera hem för en grupp Imaydyrkare som flytt från [Omo] efter
religiösa kontroverser; förfäderna till dess nuvarande befolkning.

Lun är ofta omtalad i Arkipelagen på grund av den brutala [Lunslakten] som ägde rum för ett antal år
sedan. Sabriska tempelriddare försökte då kväsa öns troll, bara för att digert misslyckas.

  [Stora Arkipelagen]: Stora_Arkipelagen
  [trollpopulation]: Lun-trollen
  [Awane]: Awane
  [Dembale-universitetet]: Dembale-universitetet
  [Lohemo]: Lohemo
  [Imay]: Imay
  [Shuna]: Shuna
  [Elos]: Elos
  [Omo]: Omo
  [Lunslakten]: Lunslakten