---
author: Lycan
category:
- Gudaväsen
- Kosmiska varelser
- Magiska varelser
- Mardrömsbränsle
- Mhîmrätten
- Primalväsen
created_at: '2012-09-25T07:20:58Z'
id: tetrarker
title: Tetrarker
---
Tetrarker är ett namn sabriska lärda givit åt en grupp [Primalväsen] som nämns i antika skrifter, särskilt från [Radh-Kamra] och det lilla som finns bevarat från [Kynborea]. De tycks ha varit mycket kraftfulla, men det är oklart hur de såg ut eller vad de hade för egenskaper. [Fimenos] antog att de var en typ av änglar, i en högre ordning än tillochmed [Ärkeänglarna], eller jämbördiga med dessa, men med andra plikter under solen. Källorna antydde enligt honom att Tetrarkerna var [Heliotropiska] varelser snarare än primalväsen, genom Heliotropins association till [Nomotropi] kapabla att fungera på ett sätt som påminde om de få kända primalvarelsernas egenskaper. Denna teori passade givetvis Fimenos samoriska övertygelse väldigt bra, dock, och han hade svårt att i debatter försvara varför dessa Maktänglar isåfall inte längre förekom på jorden. Jargiska lärda menade att tetrarkerna snarast var någon sorts förintelsetitaner, oheliga demoner som Radh-Kamra tog med sig i undergången, och att deras existens som bäst har akademiskt intresse idag. [Belorius] påpekade dock, till andra munkars förfäran, att det i Mhîmrättens kanoniska skrifter förekommer tre änglar, [Âthritya den Trefaldiga], [Âhurôish den Hängivne] och [Âzâtaya den Flamkrönte], som rår över [himmelriket] direkt under [Den tusenögde]. Eftersom Ärkeänglarnas antal i andra av himladyrkarnas kätterska skrifter uppges till 19, 33 och 99, tycktes det enligt Belorius sannolikt att De trenne tillhörde en annan och mer ovanlig ordning, kanske för att dess medlemsantal decimerades i forntiden av Radh-Kamra.

*Se också:* [Ophanim]

  [Primalväsen]: Primalväsen
  [Radh-Kamra]: Radh-Kamra
  [Kynborea]: Kynborea
  [Fimenos]: Fimenos_av_Camard
  [Ärkeänglarna]: Ediler
  [Heliotropiska]: Heliotropi
  [Nomotropi]: Nomotropi
  [Belorius]: Belorius
  [Âthritya den Trefaldiga]: Âthritya_den_Trefaldiga
  [Âhurôish den Hängivne]: Âhurôish_den_Hängivne
  [Âzâtaya den Flamkrönte]: Âzâtaya_den_Flamkrönte
  [himmelriket]: Barhâa
  [Den tusenögde]: Den_tusenögde
  [Ophanim]: Ophanim