---
author: Ymir
created_at: '2011-02-23T07:35:52Z'
id: Mabeke
links:
  category:
  - Darkener
  mention:
  - Arkipelagisk Daaktro
  - Awane
  - Darkener
  - Fraktionen
  - Garandor
  - Oke
  - Sagan om Mbeke och Huaru
  - Sagor från Fjärran Öar
title: Mabeke
---

Mabeke är ett [darkenskt] stamfolk, nära besläktade med [Awane], som bebott ön [Oke] så länge någon
kan minnas. De är nästan kolsvarta i hyn och bär fortfarande sin traditionella, färgrika klädsel som
bland de rika smyckas med mängder av halvädelstenar.

Mabeke är ett boskapsskötarfolk i grunden, och de flesta lever fortfarande ett traditionellt
nomadliv där man en gång om året för hjordarna till öns mitt för både bete och folkfest. Utvid
kusterna finns en handfull fasta bosättningar där stammarna idkar handel med både [Fraktionen] och
fristående handelsmän.

Något värt att nämna om Mabeke är deras starka monogama tradition. Till skillnad från i många av
Munadanas kulturer så förväntas inte bara kvinnan vara trogen, utan man och hustru anses lika heligt
bundna till den andre och ingen ser mellan fingrarna med om någondera hoppar över skaklarna. Det ska
dock inte tolkas som att Mabeke lever i någon form av jämlikhet. Tvärtom så är det vanligt att unga
Mabekekvinnor som lyssnat för mycket på utlänningar gör allt för att följa med ett skepp till någon
av Fraktionens andra öar för att där vinna en liten aning mer självständighet - den närbelägna
jättestaden [Garandor] utövar en särskild lockelse för många, och många Mabeke arbetar där som
daglönare eller tjänstefolk, och ibland rentav som finsmeder eller andra hantverkare. Oke hade
dessutom länge en tradition av kvinnlig omskärelse, en sed som dog ut flera generationer sedan och
som berättas om i [Sagan om Mbeke och Huaru] (I Consaber kontroversiellt publicerad i den populära
arkipelagiska sagosamlingen [Sagor från Fjärran Öar]).

De flesta Mabeke tillhör fortfarande sin gamla polyteistiska religion, men många har även inlemmat
[Daak] i sin pantheon, med polyteisters sedvanliga lätthet.

  [darkenskt]: Darkener
  [Awane]: Awane
  [Oke]: Oke
  [Fraktionen]: Fraktionen
  [Garandor]: Garandor
  [Sagan om Mbeke och Huaru]: Sagan_om_Mbeke_och_Huaru
  [Sagor från Fjärran Öar]: Sagor_från_Fjärran_Öar
  [Daak]: Arkipelagisk_Daaktro