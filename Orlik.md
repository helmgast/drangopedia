---
created_at: '2012-06-04T06:59:55Z'
id: Orlik
links:
  category:
  - Intressanta ögon
  - Mardrömsbränsle
  - Schamaner
  - Urskuggvarelser
  - Uråldriga
  mention:
  - Antichton
  - Bardis
  - De Tysta
  - Gudadräparen
  - Inalea
  - Khazdurnis
  - Kumbanigash den Svarte
  - Mido
  - Slaget om Arlon
  - Solens första strålar
  - 'Zhat-kur-thorakh'
title: Orlik
---

Orlik tillbringade tusentals år på Mundana som en av [De Tysta], raunernas höggud [Bardis]
prästerskap. I själva verket var han Härolden, en uråldrig varelse, kanske en gud, från [Antichton]
som klängt sig fast på Mundanas jord sedan det förra Mörkret, förutbestämd att leda Antichtons väsen
i den kommande peripetins angrepp på Mundana. För detta syfte steg Orlik genom seklerna till toppen
av De Tystas hierarki, och manipulerade omsider tre raunländska horder att tåga i krig mot Drunok.
Exakt vad Orlik ville uppnå med detta har aldrig framgått, och hans köttsliga existens tycks ha
ändats i [Slaget om Arlon] där [Kumbanigash den Svarte] dräpte honom med [Zhat-kur-thorakh] och
förjagade hans mörker med [Solens första strålar]. Häroldens själ levde vidare på Drömplanet,
emellertid, och fortsatte hemsöka världen i skumma och olycksbådande syften, höljd i levande
skuggor.\
Orliks primära kraft tycks vara den att framkalla fruktansvärda mardrömmar och hallucinationer hos
alla som ser in i hans ögon. [Inalea] är särskilt känslig för detta. Han besitter också andra former
av magi, såsom teleportation och levitation, ihop med den telepati samtliga av De Tystas präster
instinktivt tycks behärska sedan deras munnar rituellt sytts igen. Orlik behöll samtliga dessa
krafter sedan han uppgått på Drömplanet, inklusive en förmåga att manifestera sig mer eller mindre
fysiskt i sin gamla raunländska skepnad, och har också kontroll över skuggor och det närmast
fysiska, brännande mörker som tycks härstamma från Häroldens egen värld.

Det tycks möjligt att Härolden mött sitt slut sedan [Mido] klöv hans huvud med [Gudadräparen] i
Drömriket, och de båda störtade ned i en till synes bottenlös avgrund. Ingen av dem har hörts av
sedan dess. Ironiskt nog hade [Arkonten], Urmörkrets andra förkämpe, anlänt till Mundana kort före
denna händelse.\

  [De Tysta]: De_Tysta
  [Bardis]: Bardis
  [Antichton]: Antichton
  [Slaget om Arlon]: Slaget_om_Arlon
  [Kumbanigash den Svarte]: Kumbanigash_den_Svarte
  [Zhat-kur-thorakh]: Zhat-kur-thorakh
  [Solens första strålar]: Solens_första_strålar
  [Inalea]: Inalea
  [Mido]: Mido
  [Gudadräparen]: Gudadräparen
  [Arkonten]: Khazdurnis