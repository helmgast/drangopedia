---
author: Lycan
created_at: '2012-09-21T13:22:23Z'
id: Klosterträdgården
links:
  category:
  - De vita svalorna på berget Vostram
  mention:
  - Ashaslätten
  - Eceliusört
  - Forion
  - Gudd Duhgzutar
  - Madriela
  - Marhekel
  - Stora Arkipelagen
title: Klosterträdgården
---

I en liten dalgång belägen bakom murarna i rakt motsatt håll från klostrets huvudingång ligger
klosterträdgårdarna, nästan lite undangömda. De är uppdelade i gångar och sektioner med hjälp av ett
intrikat nätverk av slingrande buskage och vittrade murar. Gran Vostrams trädgård tillfredställer
ett misch-masch av behov som klostret har. Dels odlar man örter för diverse ändamål, dels odlar man
mat i begränsad utsträckning samt dels bedriver man experimentell uppdrivning av grönsaker och
rötter som skulle klara sig i öknen. Utöver detta har man en liten oas i anslutning till klostrets
källa.

Rörledningar löper från håligheter och basänger runt om [Gudd Duhgzutar]-bergskedjan och förser
klostrets trädgård med ytterligare regnvatten. Trots detta är jorden ofta torr och sprucken, och i
tider av torka får bevattningsanordningarna ledas om för att förse klostrets brunn med vatten. Man
aktar sig för att ta för mycket vatten ur trädgårdens oas. De ihärdiga och mycket kunniga nunnorna
har under århundradena tvingats hitta växter som både tål hårdare och torrare klimat och som
samtidigt har läkande eller andra användbara egenskaper. Detta har gjort till att Gran Vostrams
klosterträdgårdar har en tämligen udda sammansättning botaniska genera. [Eceliusört] från
[Ashaslätten] växer bredvid kaktusar från [Forion] och [Marhekel] från [Stora Arkipelagen].

Oasen är en populär plats att gå till för avskilda samtal eller stillsam meditation. Eftersom
växtligheten är tät är det också ganska lätt att lyssna på samtal man kanske inte borde höra här.
Trädgårdsmästaren, Syster [Madriela], sköter trädgården med en mycket öm och försiktig hand. Hon
vandrar långsamt genom växtligheten, ofta i sällskap av några noviser. Hon är en stillsam person som
vårdar all växter väl. Att se henne promenera omkring är en lite märklig upplevelse eftersom hon
ständigt verkar vara i sin egen värld och liksom förstrött och osammanhängande mumlar fram råd till
noviserna om allt från säsongernas gång till olika sätt att vattna och beskära.

Många låter sig förledas av Madrielas sävliga intryck till att tro att hon är lite korkad. Så är
inte fallet. Hon vet precis vilka blommor som är i vilken fas av sin blomning och kan omedelbart se
vart någon har gått i trädgården eller om någon oförsiktig syster har brutit någon gren. Syster
Madriela intresserar sig helt enkelt väldigt mycket mer om växter än om människor.

När rollpersonerna träffar Madriela och diskuterar Castellosa är hon upprörd över skadan på trädet
som repet orsakade. Om de frågar ut henne kan de få fram att trädet råkat väldigt illa ut. Något
tyngre än Castellosa måste hängt i repet. (Detta vet inte Madriela, men anledningen till detta var
att broder Marcos kollade så att grenen höll med att svinga lite i repet innan han fäste Castellosa
i det)

Nyckelord Madriela:

Lugn, Disträ, Autistisk

  [Gudd Duhgzutar]: Gudd_Duhgzutar
  [Eceliusört]: Eceliusört
  [Ashaslätten]: Ashaslätten
  [Forion]: Forion
  [Marhekel]: Marhekel
  [Stora Arkipelagen]: Stora_Arkipelagen
  [Madriela]: Madriela