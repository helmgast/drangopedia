---
author: Ymir
category:
- Förmögna
- Jargier
- Krigshetsare
- Makthavare
- Patriarker
- Överviktiga
created_at: '2014-08-03T05:01:21Z'
id: caias arcadius ducas
image:
- Huset_Ducas.jpg
title: Caias Arcadius Ducas
---
![Princep Ducas personliga vapen]

Caias Arcadius Ducas är princep av [Merun], Jargiens rikaste provins, och överhuvud för en av kejsardömets (och därmed Mundanas) rikaste och mäktigaste ätter. Han har i lönndom försökt få till stånd en allians med Drunok, för att tillsammans anfalla [Maulio], men sonen [Justinianus] skenbara död under [Valdemar Trevenas] angrepp mot en tornering i [Arlon] gav Ducas en utmärkt förevändning att starta krig mot Maulio oavsett, anklagandes Maulios princep [Belisarius Castor] för att ha sponsrat Valdemar. Krigets utgång är än så länge oviss, men legoknektar strömmar till [Erat] för att ställa sig till Ducas förfogande, lockade av vetskapen om släktens enorma rikedomar.

Ducas många skumraskaffärer hotar att bli avslöjade av [Serizor Mehzinor], som infiltrerat det ormbo som är princephovet, och Ducas har även fått fiender i form av [Huset Meneltaze] och andra mäktiga cirefalier; bland annat misstänks han för att ha försökt tysta ett antal högt uppsatta handelsmän som kommit några viktig hemlighet på spåren. Princepens position tycks dock likfullt närmast orubblig, och utöver sin lojala hustru [Tatiana Ducaina] har han vid sin sida den namnkunnige ämbetsmannen [Belerius], fostersonen [Gerias Ducas], Drunoks landsförvisade prins [Rion Gahallan], och ett brett spektrum av andra suspekta individer.

  [Princep Ducas personliga vapen]: Huset_Ducas.jpg "Princep Ducas personliga vapen"
  [Merun]: Merun
  [Maulio]: Maulio
  [Justinianus]: Justinianus
  [Valdemar Trevenas]: Valdemar_Trevena
  [Arlon]: Arlon
  [Belisarius Castor]: Belisarius_Castor
  [Erat]: Erat
  [Serizor Mehzinor]: Serizor_Mehzinor
  [Huset Meneltaze]: Huset_Meneltaze
  [Tatiana Ducaina]: Tatiana_Ducaina
  [Belerius]: Belerius
  [Gerias Ducas]: Gerias_Ducas
  [Rion Gahallan]: Rion_Gahallan