---
author: Joel
created_at: '2012-12-03T10:13:58Z'
id: Vita Ljusets fästen
links:
  category:
  - Träningsläger
  mention:
  - Calandro der Galba
  - Vita Ljusets Barn
title: Vita Ljusets fästen
---

I det [Vita Ljusets Barns] ordenshus finns alltid möjligheten att tränas i deras stridskonster.
Orden är centrerad kring Drunok med ordensborgen i Arlon och två mindre kapitelhus i landet.
Kapitelhusen består av ett stort torn med tak över en innergård, en så kallad broch. Bostäder, kök
och förråd finns i smala rum inbyggda i tornets mur. Ordensborgen i Arlon är en betydligt pampigare
stenbyggnad med rymliga bostäder, stall, rejäla smedjor och en stor hall som även används till
vapenövningar. Överallt finns målade motiv behandlande Daak och i generalkommendantens rum finns en
stor sol målad på golvet.

I dessa fästen lär man sig enklare stridskonster, även om skickligare krigare allt eftersom de
stiger i graderna kan få en bättre utbildning. Daaks påbud följs, men stämningen är inte lika
allvarlig som i många munkkloster. Vita Ljusets Barns medlemmar, eller ljussönerna, tillbringar
mycket av sin tid utanför fästena, hjälpandes befolkningen med allt från tillbedjan till häxjakter.
Den nuvarande generalkommendanten [Calandro der Galba] är känd för att ha goda kontakter med landets
kung, något som gett orden möjligheten att växa snabbt.

**Avgift:** Initierad Ljusson.

**Stridskonster:** Drill med svärd, Amavor Brillae (Ljusets svärd (Stridsakademiträning)).

**Utbildningsfärdigheter:** Se tempelriddarens yrkesfärdigheter.

  [Vita Ljusets Barns]: Vita_Ljusets_Barn
  [Calandro der Galba]: Calandro_der_Galba