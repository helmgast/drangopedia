---
author: Ymir
category:
- Bestar
- Diemedéernas välde
- Djur
- Plågor
created_at: '2012-10-29T14:31:39Z'
id: dada bandas hyenor
image:
- Hyena_bestiary.jpg
title: Dada Bandas Hyenor
---
![Återgivning av en av Dada Bandas hyenor. Målad av den numera benlösa och enarmade munken [Teolivikus] efter dennes hemkomst från sin mission på [Omo]][1]

**Beskrivning:** [Dada Bandas] hyenor, kallade Ikoko-mangwa (vilket betyder ungefär 'skrattande hund') på Omo, har importerats från Ebhron och avlats och modifierats med biotropi för att bli så stora, intelligenta och farliga som möjligt. Fysiskt är de väldigt lika den ebhronitiska fläckiga hyenan, med gulbrun päls med mörka fläckar. Deras framben är längre än deras bakben, de har fyra tår på varje fot och infällbara klor. En fullvuxen Ikoko-mangwa mäter en dryg meter i mankhöjd och väger inte sällan upp emot 90 kg till följd av sin massiva muskulatur. En intressant egenhet hos alla hyenor är att kvinnorna saknar vagina, och istället parar sig och förlöser avkomma genom klitoris, som är mycket stor.

## Utbredning:

Ikoko-mangwa finns bara i [Talavan], specifikt i Dada Bandas kennlar vilka ligger i anslutning till [Hoshome Kéelâ], kejsarpalatset. Dada Banda spenderar ansenliga mängder tid med att umgås med och träna sina hyenor.

## Beteende:

Genom noggrann avel, magisk påverkan och intensiv uppfostran har Ikoko-mangwa blivit väldigt intelligenta. De är oftast lugna, sociala och nyfikna, och anfaller aldrig andra djur om de inte känner sig hotade eller får direkta order. De har en mycket stark sammanhålning, både inom flocken och med sina tränare, och verkar kapabla att bygga tydliga och unika relationer med olika individer. När de får kommando att döda är de dock med rätta fruktade.

## Ikoko-mangwa

-   **STY:** 22 \[5T6+5\] **SYN:** 10 \[3T6\]
-   **TÅL:** 22 \[5T6+5\] **HÖR:** 14 \[4T6\]
-   **RÖR:** 17 \[4T6+3\] **LUK:** 10 \[3T6\]
-   **PSY:** (12) \[3T6+2\]
-   **VIL:** 14 \[4T6\] **AGG:** 10 Söker kontakt (avvaktar)

**Förflyttning:** 16 m/runda\*, Bärförmåga: 42 kg\* **Chockvärde:** 22, **Skadetålighet:** 8 rutor, **VINIT:** 12, **Insikt:** 9.

''\*För fyrbenta varelser gäller att bärförmågan dubblas (i förhållande till tvåbenta varelser) och att Förflyttning beräknas som (RÖR+TÅL+10)/3.

## Anfallsmanövrer:

Klor (13), ObH3T6, SI 2/2
Språng (15), Se anfallsmanövern Tackling och Greppa
Bett (15), ObH5T6+3, SI 2/2

## Försvarsmanövrer:

Undvika (12), Motanfall

**Träfftabell:** Fyrbenta djur

## Rustning:

Päls \[H2, K3, S2\] Täcker hela kroppen.

**Färdigheter:** Jakt 10, Hoppa 12, Spåra 10, Stridsvana 15, Undvika 12, Överlevnad 13

**Språk:** -

## Egenskaper:

## Berömda individer:

Flockledaren för alla Dada Bandas hyenor är en gammal och lömsk matriark som döpts till Bishowo-Kaugama av Dada Banda. Hon är obrottsligt lojal mot Dada Banda och styr sin flock med järn...tass. Hennes slughet, intelligens och ledarskapsförmåga är av sådan rang att många helt enkelt antagit att hon är en schaman i en hyenas kropp, som används av Dada Banda för att kontrollera stammen.

  [Teolivikus]: Teolivikus
  [Omo]: Omo
  [1]: Hyena_bestiary.jpg "Återgivning av en av Dada Bandas hyenor. Målad av den numera benlösa och enarmade munken Teolivikus efter dennes hemkomst från sin mission på Omo"
  [Dada Bandas]: Dada_Banda
  [Talavan]: Talavan
  [Hoshome Kéelâ]: Hoshome_Kéelâ