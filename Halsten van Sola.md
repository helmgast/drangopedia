---
author: Ymir
created_at: '2011-06-17T06:51:57Z'
id: Halsten van Sola
links:
  category:
  - Drunokier
  - Drunokiska Jarlar
  - Vasallriddare
  - Ätten van Sola
  mention:
  - Ivan Dordaros
  - Ruben Palinaro
  - Rurik Dordaros
  - Sir Tevon
  - Stenkil van Sola
  occurrence:
  - Halsten_Van_Sola_1.8.jpg
title: Halsten van Sola
---

![Jarl Halstens personliga vapen]

Den bistre jarlen av Brek Khazim är ursprungligen av damariskt påbrå; hans ätt förlänades sina
drunokiska domäner för något sekel sedan, efter många och komplicerade äktenskap med Dordaros och
andra sydröna drunokiska ätter. Jarl Halsten är numera huvudman för den drunokiska grenen av ätten,
och som sådan edsvuren till hertig [Ivan Dordaros] och i förlängningen furst [Palinaro] och
konungen. I avlägsna, vilda områden som Brek Khazim kan jarlarna förstås för det mesta rå sig själva
relativt ostört, men Halsten har visat sig lojal och kapabel genom att framgångsrikt säkra
bergspassen mot Sunari och Asharien från rövare och oknytt. Han är dock till naturen kroniskt
misstänksam, en egenskap som hunnit reta många vid det här laget.

Halsten van Sola är en mycket kapabel stridsman som i yngre år vann visst rykte i tornerspel, men
till skillnad från många andra såg han inga strider under Ryttarkriget, då han i stort höll sig på
sina egna isolerade domäner. Detta till trots ifrågasätter ingen hans stridbarhet och dådkraft, och
han har fått äran att hålla [Rurik Dordaros], hertigens andre son, som väpnare. Därtill har han en
lojal och kapabel husriddare i [Sir Tevon], och flera släktingar som håller rika gods och gruvor
både i Drunok och Damarien, varav [Stenkil van Sola], jarl av Vendrum, är särskilt omtalad.

  [Jarl Halstens personliga vapen]: Halsten_Van_Sola_1.8.jpg "Jarl Halstens personliga vapen"
  [Ivan Dordaros]: Ivan_Dordaros
  [Palinaro]: Ruben_Palinaro
  [Rurik Dordaros]: Rurik_Dordaros
  [Sir Tevon]: Sir_Tevon
  [Stenkil van Sola]: Stenkil_van_Sola