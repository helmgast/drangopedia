---
created_at: '2014-08-23T19:37:55Z'
id: Lohemo
links:
  category:
  - Platser
  - Platser där pepparn växer
  - Stora Arkipelagen
  - Work in progress
  - Öar
  mention:
  - Aotereas sund
  - Awelum
  - De tusen öarnas krig
  - 'Dembale-universitetet'
  - 'Dido Teta-ata'
  - Ebenholtzkriget
  - Furstarnas lustgård
  - Garandor
  - Garandors handelsråd
  - Goron
  - Igba och Amanju
  - Jarma
  - Khunyargan
  - Maharathaïm
  - Mawuta
  - Menela
  - Mhann Taino
  - Nammadi
  - Norra alliansen
  - Norra vägen (Lohemo)
  - 'Omo N''Oba'
  - Oriton
  - Phunguwes
  - Stora arkipelagen
  - Talamdu
  - Tarasharkriget
  - Thea
  - Yalabbugolfen
  - Yol
  - Örådet
title: Lohemo
---

Lohemo är en ö inom [Nammadi] i norra [Stora arkipelagen], den ligger strax nordöst om [Oriton],
från vilken den skiljs av [Aotereas sund]. Dess närmaste grannar (förutom Oriton) är [Yol], [Thea]
och [Jarma]. Lohemo var under tusentals år arkipelagens antagligen viktigaste landmassa, i synnerhet
under eran som av historiker kallas [Furstarnas lustgård], då ett flertal mindre stater på Lohemo
styrde över hundratals öar och städer över hela arkipelagen. Lustgårdseran anses vanligen ha sett
sitt slutgiltiga slut i och med [Ebenholtzkriget], en invecklad konflikt som slutade med att de
lohemiska furstestaterna var i princip bankrutta .

Idag har Lohemo blivit något av en avkrok. Filosofen [Dido Teta-ata] benämnde ön "vår vördade,
trötta gamla trädgårdsmästare", och syftade på dess minskade roll i arkipelagens politik samt mängd
av gamla och mycket vackra furstesäten, ofta med extremt påkostade trädgårdar. Enligt [Garandors][]
[handelsråd] har Lohemos export minskat med nästan 50% sedan år 9800 arkipelagisk tid, detta har
tillsammans med en massiv emigration av öns arbetsföra befolkning radikalt förändrat
levnadsförhållandena på ön. Lohemo har dock fortfarande stora städer och en rik och, tack vare
[Dembale-universitetet], högt utbildad elit, som producerat många inflytelserika politiker. Dessa
har på senare år, med [Mhann Taino] i spetsen, blivit extremt högljudda inom [Örådet], och stundtals
tagit rivaliteten mot [Oriton] till absurda nivåer. Herr Mhann och hans allierade är fast beslutna
att återföra Lohemo till dess gamla storhet, och har bland annat länge eftersträvat en reform där
[Garandors] makt delas med [Menela], och att Örådet vartannat år flyttar mellan de två städerna.

Lohemo är uppdelat i anrika gamla provinser, de flesta av dem direkta derivat av de östater som
under Lustgårdseran ägde stora delar av Arkipelagen. Idag är de dock direkt underställda fraktionen
och [Örådet].

Historia
--------

6600-6800, [De tusen öarnas krig]

6900-7500, [Norra alliansen]

7500, [Tarasharkriget]

7500-7976, [Talamdueran]

9200-9780, [Furstarnas lustgård]

10035, [fraktionens][Nammadi] bildande

Geografi
--------

Lohemo har ett varmt subtropiskt klimat som sällan faller under 10 °C. Klimatet på Lohemo kan sägas
vara ett mer utpräglat kustklimat än sina grannars, delvis på grund av [Yalabbugolfen], men också
tack vare den hydrotropiska kraftnod som vilar i [Khunyargans] ruiner. Vädret är mycket fuktigt, och
växtligheten extremt rik och varierad. Angrepp från skadedjur och jordbävningar som ödelagt stora
terassodlingar har emellertid allvarligt skadat öns gamla spannmålsjordbruk, varav stora arealer
åkermark aldrig räddats. Öns sydöstra delar, där [Phunguwes] huvudstad [Talamdu][Talamdueran] en
gång stod, är idag nästan helt täckt av en halvt ogenomtränglig urskog, [Awelum], medan västkusten
blivit förhärjad av erosion och jordskred, och nu består av sandbankar, torra kustslätter, vittrade
och kollapsade gamla odlingar och ett övervuxet eller uttorkat kulturlandskap. De bönder som ännu
hankar sig fram här lever primärt av fiske och uppfödning av getter, småfåglar och minigrisar, men
odlar även en del härdiga växter och örter som ännu står pall i den utarmade jorden. I hjärtat av ön
samt i norr är markerna, som kontrast, alltjämt mycket bördiga, och det kuperade landskapet är
extremt uppodlat, både i dalgångar och högst upp på bergen. Även en tunn remsa av slätter och kullar
på östkusten bortom Awelum-skogen har ett rikt jordbruk, men bönderna här måste ständigt kämpa mot
skogens envetna försök att bre ut sig. Detta landområde, som kallas Omo Egoke, är svårt att nå annat
än med båt; de gamla vägarna som en gång gick hit är förfallna, och slukade av Awelum.
[Maharathaïm]-klanerna [Igba och Amanju] påstås hålla till i dessa trakter, och aktivt se till att
de fortsätter vara isolerade.

Norr om Awelum ligger Mawuta-provinsen, staden [Goron], och det berömda Dembale-universitetet. Detta
område är bevattnat av flera sjöar och forntida kanaler, och fungerar som Lohemos kornbod. Medan
bönderna i inlandet numera inriktar sig på att odla kryddor, örter, frukter och annat som inbringar
mycket vinst för liten areal, har man i norr utrymme och möjlighet att fortfarande odla spannmål,
och sälja det närmast till ockerpriser till Lohemos södra städer, via den uråldriga [Norra vägen].
Denna handel samt skogsbruk och sockerodling har gjort Mawuta till Lohemos rikaste provins, men man
ses som en uppstickare eftersom rikedomen fordom var mycket större i söder, och de andra provinserna
är mycket misunnsamma.

Politik
-------

Provinserna [Mawuta], [Menela] och [Omo N'Oba].

  [Nammadi]: Nammadi
  [Stora arkipelagen]: Stora_arkipelagen
  [Oriton]: Oriton
  [Aotereas sund]: Aotereas_sund
  [Yol]: Yol
  [Thea]: Thea
  [Jarma]: Jarma
  [Furstarnas lustgård]: Furstarnas_lustgård
  [Ebenholtzkriget]: Ebenholtzkriget
  [Dido Teta-ata]: Dido_Teta-ata
  [Garandors]: Garandor
  [handelsråd]: Garandors_handelsråd
  [Dembale-universitetet]: Dembale-universitetet
  [Mhann Taino]: Mhann_Taino
  [Örådet]: Örådet
  [Menela]: Menela
  [De tusen öarnas krig]: De_tusen_öarnas_krig
  [Norra alliansen]: Norra_alliansen
  [Tarasharkriget]: Tarasharkriget
  [Talamdueran]: Talamdu
  [Yalabbugolfen]: Yalabbugolfen
  [Khunyargans]: Khunyargan
  [Phunguwes]: Phunguwes
  [Awelum]: Awelum
  [Maharathaïm]: Maharathaïm
  [Igba och Amanju]: Igba_och_Amanju
  [Goron]: Goron
  [Norra vägen]: Norra_vägen_Lohemo
  [Mawuta]: Mawuta
  [Omo N'Oba]: Omo_NOba