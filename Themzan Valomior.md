---
author: Ymir
created_at: '2012-11-25T18:48:35Z'
id: Themzan Valomior
links:
  category:
  - Akademiker
  - Bångstyriga
  - Caserier
  - Hädangångna
  - Rojalister
  mention:
  - Cermira
  - Cermiras konungalängd
  - Cermiras krönikor
  - Merlinda Snökristall
  - Molifatius d.ä.
  - Rådbråkartorget
  - Vidkun VII
title: Themzan Valomior
---

Themzan Valomior var en caserisk skriftlärd som verkade som hovkrönikör i [Cermira] under hela fyra
överjarlars [regeringstid] - från Vidkun Guldkrönte till [Vidkun VII]. Valomior var under slutet av
sin karriär en högt aktad figur vid hovet, men såg med vånda hur en förr ädel och upplyst
administration under Vidkun VIIs familjs vingar förföll i vad Valomior uppfattade som dekadens,
barbari och bondfångeri. Den mycket gamla cirefaliern hade under sitt långa liv blivit
förstahandsvittne till det cermiriska hovets nedåtgående spiral, och bestämde sig slutligen att
sätta det på pränt i [Cermiras krönikor], volym XXXVII, fjortonde kapitlet, "Otukt och ränksmideri".
Den mest berömda passagen är otvivelaktigt den där Themzan beskrev situationen vid hovet som
"komplett vansinne, likt ett drogbemängt västerländskt harem under en drägglande, sinnesrubbad
despot". Så stort var Valomiors anseende, emellertid, att han antagligen hade kunnat förlåtas även
detta, om det inte vore för att han också skrev, om kungens ögonsten, prinsessan [Merlinda][]: "En
skenhelig, intrigant liten hora sprungen ur pur illvilja".

Themzan Valomior slutade sina dagar på det hädanefter kallade [Rådbråkartorget] i Cermiras stad. Han
sörjdes av många, men ingen vågade fälla en tår. Hovkrönikör i Cermira är sedan dess den jargiske
munken [Molifatius d.ä.], som inte bara lär vara en stor regimvän, utan också väl bevandrad i
konstformen självcensur.

  [Cermira]: Cermira
  [regeringstid]: Cermiras_konungalängd
  [Vidkun VII]: Vidkun_VII
  [Cermiras krönikor]: Cermiras_krönikor
  [Merlinda]: Merlinda_Snökristall
  [Rådbråkartorget]: Rådbråkartorget
  [Molifatius d.ä.]: Molifatius_dä