---
author: Ymir
created_at: '2014-05-18T21:15:03Z'
id: Makea
links:
  category:
  - Bångstyriga
  - Lägre gudar
  - Religion i Stora Arkipelagen
  mention:
  - Awane
  - Charankahet
  - Gorzarzyna
  - Havsdjupens moder
  - Iset Azarmisherah
  - Izhanors fallna stjärnor
  - Kamo
  - Kuruksetra
  - Lenonga
  - Melusinerna
  - Namake
  - Navare
  - Rashin
  - Stora Arkipelagen
  - Yama
title: Makea
---

Makea är en oceangudinna i [arkipelagisk] mytologi, [Yamas] dotter med [Gorzarzyna]. Hon är inte det
enda väsen med makt över haven, utan samsas om (och kämpar om) denna domän med andra gudomar som
[Rashin], [Navare] och [Havsdjupens moder]. Makea är en godsint varelse, livgivande om än lekfull;
hon skyddar havens djur, vägleder fartyg och skapar varma, lugna havsströmmar och vågor som mjukt
bryts mot stränderna. Den vredsinta, nyckfulla sida som finns hos henne förklaras i myterna ofta med
hennes eviga rivalitet med systern [Namake], de kalla strömmarnas gudinna. I deras konfrontationer
möts strömmar och vågor i malströmmar, bränningar, stormar och annat otyg. Andra myter fokuserar på
Makea som en jagad, rastlös och sorglig varelse som aldrig kan få frid, dömd att ständigt bäras
omkring av vågorna för att undgå [Charankahet], en fruktansvärd varelse som av [Iset Azarmisherah]
beordrats att jaga henne till tidernas ände.

I gamla [Awanemyter] är [Melusinerna] Makeas och Namakes barn i en incestuös relation med deras
halvbror [Kamo]. Men Yama och Gorzarzyna tyckte inte att melusinerna var vackra eller klyftiga nog,
och att de tre unga gudarna inte var torra nog bakom öronen att vägledda ett helt folkslag. Kamo
genomgick ett mandomsprov genom att söka upp och nedgöra [Lenongas] ondskefulla konung, medan Makea
och Namake visade sig värdiga genom att stjäla [Kuruksetra], en av [Isets fallna stjärnor]. Genom
dessa bedrifter kunde syskonen förmå sina föräldrar att låta melusinerna leva, och även om Makea
inte har Gorzarzynas välsignelse att vägleda sina bastarder har kärleken till dem alltid brunnit i
hennes hjärta, och hon har trotsat sin moder för att bistå melusinerna närhelst det verkligen
behövts.

  [arkipelagisk]: Stora_Arkipelagen
  [Yamas]: Yama
  [Gorzarzyna]: Gorzarzyna
  [Rashin]: Rashin
  [Navare]: Navare
  [Havsdjupens moder]: Havsdjupens_moder
  [Namake]: Namake
  [Charankahet]: Charankahet
  [Iset Azarmisherah]: Iset_Azarmisherah
  [Awanemyter]: Awane
  [Melusinerna]: Melusinerna
  [Kamo]: Kamo
  [Lenongas]: Lenonga
  [Kuruksetra]: Kuruksetra
  [Isets fallna stjärnor]: Izhanors_fallna_stjärnor