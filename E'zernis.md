---
author: Lycan
category:
- De åtta fasorna
- Kamoriansk schamanism
- Naturandar
created_at: '2011-09-08T15:34:23Z'
id: e'zernis
title: E'zernis
---
En ondsint flodande som roar sig med att på utstuderade sätt lura resenärer och sjöfarare i fördärvet. Hon har iblands synts gråtande i topparna av de vita pilträden vid [Shawindeltat], något som fått schamaner att spekulera i hennes bakgrund. Till denna dag är dock hennes motiv och syften okända.

E'zernis tycks hysa någon slags fascination för människor och mänskligt beteende, och försöker ofta komma nära sina offer. Ibland kan det nästan verka som att hon besitter faktisk ömhet, men om det är så hindrar det inte henne från att på de grymmaste sätt avliva målet för sina affektioner.

Hon är en nästan vithyad mycket tärd människolik varelse, med röda ögon, grönt hår och blodådror som syns genom huden.

I vissa legender sägs hon vara en oäkta dotter till [Cinerva].

  [Shawindeltat]: Shawindeltat
  [Cinerva]: Cinerva