---
author: Joel
category:
- Husregler
- Regelsidor
- Svärd
created_at: '2011-02-18T23:17:59Z'
id: eithen ta'shari
image:
- Kortsvard_fs.jpg
- Niamh_fs.jpg
title: Eithen ta'shari
---
Utöver [bågen], som hon helst brukar, har [Första Snön] givits två svärd hon tränar för fullt med vid sidan om. Med sin ringa storlek och styrka gör hon kanske klokt i att försöka hålla avståndet till fienden, men hon har koordinationen och snabbheten för att kunna bli en riktigt duktig svärdskvinna en dag, och man vet aldrig när närstrid kan vara den enda utvägen.

Det första svärdet kallar Snön "Eithen ta'shari", i brist på ett bättre namn. Det betyder ungefär "Gåvan från [Eithene]" på felya nari. Det är ett litet, nätt sticksvärd som smiddes av léaramsmeden [Cullan] i Marek Pomian. Hantverket är i grunden alviskt, och basen ett vanligt Niamhsvärd, men Cullan gav fästet ett typiskt mänskligt utförande och spetsade till klingan något för att underlätta snabba, farliga stötar. På grund av det långa hjaltet bär Första Snön helst svärdet på ryggen, men flyttar skidan till bältet vid behov. För lilla Snön är det trots allt ett ganska stort vapen.

Det andra svärdet är ett kortsvärd med mycket skarp klinga som [Nicoz] gav henne i Rametzior Turak. Det mest anmärkningsvärda med det är förmodligen det vackra hantverket - speciellt parerstången har en ovanlig utformning. Svärdet har än så länge inte fått något namn, men med tanke på Första Snöns allmänna hjälteideal är det nog bara en tidsfråga.

![Ett svärd...] ![...och ett svärd till.]

| Svärd           | Huggskada | Krosskada | Stickskada | STYK | Fattn | BRYT | SI  | Längd | Vikt   | Pris |
|:----------------|-----------|-----------|------------|------|-------|------|-----|-------|--------|------|
| Eithen ta'shari | H+Ob2T6   | K+1       | S+Ob1T6+2  | 6    | 1H    | 15   | 2/4 | 72 cm | 1,0 kg | \-   |
| Kortsvärd       | H+Ob1T6+3 | K+1       | S+Ob1T6+3  | 6    | 1H    | 13   | 2/3 | 63 cm | 0,9 kg | \-   |

  [bågen]: Liantora
  [Första Snön]: Första_Snön
  [Eithene]: Eithene
  [Cullan]: Cullan
  [Nicoz]: Nicoz_Mehzinor
  [Ett svärd...]: Niamh_fs.jpg "Ett svärd..."
  [...och ett svärd till.]: Kortsvard_fs.jpg "...och ett svärd till."