---
author: Lycan
category:
- Karmosinlogen
- Kulter
- Legio Colonan
- Ljusskygga element
- Magikerfraktioner
- Xinukultister
created_at: '2012-09-28T14:23:47Z'
id: desiderian
title: Desiderian
---
Ett av [Legio Colonan] småhus. Är i praktiken synonymt med fakulteten för magistudier vid [Seferiska Akademin i Turina]. Akademiens magifakultet är relativt liten, och har vid de flesta tillfällen hållt sig med en professor, två blasoner och mellan tre och fyra magistrar.

De flesta som uppnår graden magus vid fakulteten stannar inte kvar i huset, utan söker medlemskap i något av de större husen som finns representerade i fler städer, en tradition som uppmuntras av Desiderian, som tack vare detta har ett extensivt kontaktnät.

Det är ett litet fåtal som stannar kvar i Desiderian, något som gör att huset har ett väldigt intimt och tätt sammanvävt internpolitiskt klimat. Elaka tungor gör gällande att detta skulle ha gjort att många av husets medlemmar snöat in på heretiska och förbjudna magiskolor och mysteriekulter, trygga i vetskapen att deras husfränder aldrig skulle förråda dem. Huruvida det ligger någon sanning i detta är mycket osäkert.

  [Legio Colonan]: Legio_Colonan
  [Seferiska Akademin i Turina]: Seferiska_Akademin_i_Turina