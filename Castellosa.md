---
created_at: '2012-09-21T09:03:19Z'
id: Castellosa
links:
  category:
  - De vita svalorna på berget Vostram
title: Castellosa
---

Castellosa var en hjärtekrossare och vällusting. Som kanske framgått hade hon olika sorters affärer
med alla fem rollpersonerna. Detta är ingenting rollpersonerna är medvetna om, men kan mycket väl
komma fram under scenariots gång. Betydligt viktigare än kärleksaffärerna var dock Castellosas
rättspatos och rastlösa läggning. Kroniskt nyfiken, alltid i rörelse och utan rädsla störtade hon
från det ena äventyret till det andra. Spänannde saker hände alltid omkring Castellosa. Och nu är
hon död, och spännande saker fortsätter ändå skjuta upp som svampar kring hennes svalnande lik.

Castellosa hade lyckats ta reda på att Esclarmonda fängslat en mystisk varelse i observatoriet. Hon
berättade detta för abbedissan (som noggrant memorerade Castellosas iakttagelser, men sade åt henne
att sluta häva ur sig dylika fåniga anklagelser) och fortsatte sina efterforskningar. Till slut
lyckades hon få tag på en av de två nycklarna till observatoriets källare, detta visade sig dock
vara mycket farligt då Esclarmonda då ledsnade på henne. Esclarmonda använde Zälgus hypnotiska
krafter för att suggerera Herm Nove-riddaren Marcos till att döda Castellosa. Innan Marcos hann döda
novisen svalde dock Castellosa nyckeln, och ingen vet var den är idag. (Den ligger alltså i hennes
mage)

Castellosas arv finns bevarat i en mystisk marginalanteckning i en bok i biblioteket.