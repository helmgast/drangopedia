---
created_at: '2010-09-29T14:50:15Z'
id: Rilde av Intouk
links:
  category:
  - Bastarder
  - Hantverkare
  - Sabrier
  - Smeder
  - Tokoner
  mention:
  - Arienne Senlis Devin de Ryon
  - Willif Halvalv
title: Rilde av Intouk
---

Rilde av Intouk är en kvinnlig sabrisk smed från Intouk, en tokonsk kvinnas oäkta dotter med en
sabrisk riddare. Rilde uppfostrades efter moderns död av sin morbror Duaraill, en renommérad tokonsk
smed, och lärdes upp i hans hantverk. Hon visade sig mycket begåvad, men hade som kvinna problem att
få kunder i Consaber och fick länge nöja sig med simpelt grovsmide, göra spikar och verktyg åt
hantverkare och bönder. Rilde drömde om något mer, så hon reste till Stora Arkipelagen i hopp om att
kunna starta en riktig vapensmedja där.

Idag håller sig Rilde med en smedja i Garandor, komplett med ett stort antal gesäller och lärlingar,
företrädelsevis darkenska kvinnor av Awane-folket, men också sabrier och män, såsom [Willif
Halvalv], en utstött yngling ur Felosis lågadel. Hon tillverkar framförallt rustningar, något som är
mer ovanligt i Arkipelagen och därför mer lönsamt, men svärd är hennes verkliga passion, och hon
nekar sällan ett erbjudande att smida en bra klinga. Den ädla och förmögna Lady [Arienne Senlis
Devin de Ryon] har vid något tillfälle setts i hennes smedja, men vad två så omaka kvinnor skulle ha
för affärer tillsammans är okänt.\
Rilde är runt trettio år, med rött krusigt hår och breda axlar. Hon klär sig helst i manskläder, men
vet någorlunda att föra sig som en dam om nöden skulle falla på.

  [Willif Halvalv]: Willif_Halvalv
  [Arienne Senlis Devin de Ryon]: Arienne_Senlis_Devin_de_Ryon