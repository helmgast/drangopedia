---
created_at: '2012-10-27T08:41:52Z'
id: Uzurherus peripeti
links:
  category:
  - Historia
  - Kosmologi
  mention:
  - Gilani
  - Kabalaorden
  - Legio Colonan
  - Meharcarans peripeti
  - Peripetierna
  - 'Yelû-skrifterna'
title: Uzurherus peripeti
---

En mystisk, kataklysmisk händelse som ägde rum för 20 000 år sedan, och tros ha drabbat stora delar
av Mundana. Den har påvisats genom undersökningar av historiska variationer i magiflödet genomförda
av [Kabalaorden], som byggde vidare på [Legio Colonans] mångåriga arbete med flödesteori. Det hela
understöds av [Gilanis] teori om [Peripetierna]; att Mundana tycks ha en cyklisk historia med
regelbundna, gåtfulla massutrotningar. Omstridda tolkningar av de oerhört uråldriga kamorfiska
[Yelû-skrifterna] gör gällande att ett stycke författat av en varelse vid namn Uzurheru beskriver
många varelsers dramatiska utdöende, en röd, vredgad sol som badade världens i eld, och landmassor
och berg som omstörtades av apokalyptiska stormar.

Namnet 'Uzurherus peripeti' ska förstås i relation till Gilanis teori, men framförallt [Meharcarans
peripeti], ett betydligt mer vedertaget historiskt fenomen.

  [Kabalaorden]: Kabalaorden
  [Legio Colonans]: Legio_Colonan
  [Gilanis]: Gilani
  [Peripetierna]: Peripetierna
  [Yelû-skrifterna]: Yelû-skrifterna
  [Meharcarans peripeti]: Meharcarans_peripeti