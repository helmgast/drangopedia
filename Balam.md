---
author: Ymir
created_at: '2014-08-27T03:51:59Z'
id: Balam
links:
  category:
  - Arkipelagisk historia
  - Ekologiska kollapser
  - Forna städer
  - Platser i Stora Arkipelagen
  mention:
  - De tusen öarnas krig
  - Furstarnas lustgård
  - Lohemo
  - Shalor
  - Triadkrigen
  - 'Xi!kal'
title: Balam
---

Balam var en forntida stad på nordvästkusten av [Lohemo], huvudstad i [Xi!kal]-riket som blomstrade
under [Triadkrigens] era för femtusen år sedan. Balams fall var inte resultatet av någon mäktig
invasion, utan en gradvis process orsakad av den våldsamma avverkningen av norra Lohemos skogar, i
syfte att uppföra flottor till Triadkrigen och senare [De tusen öarnas krig]. Avverkningen ledde
till en biotropisk-geotropisk obalans som skapade erosion i Balams stränder, och jordskred som
förstörde stora arealer jordbruksmark. Kostnaderna för att livnära staden och uppföra vågbrytare och
vallar för att hålla havets vrede stången blev i slutändan helt enkelt för mycket, och ledde till
att Balam sakta men säkert övergavs. Övergivna stadsdelar plundrades efterhand på byggmaterial av en
allt mer desperat bondebefolkning, medan hamnkvarteren slukades av havet. Vid den tid som Lohemos
historiker kallar [Furstarnas lustgård] var Balam reducerat till en spillra av sin forna prakt,
berömt endast för ett stort tempel åt guden [Shalor], som tids nog även det kollapsade, under något
oklara omständigheter. Idag ligger ruinerna av Balam helt under vattenytan, och är en bland lokala
lotsar ökänd navigationsfara.

  [Lohemo]: Lohemo
  [Xi!kal]: Xikal
  [Triadkrigens]: Triadkrigen
  [De tusen öarnas krig]: De_tusen_öarnas_krig
  [Furstarnas lustgård]: Furstarnas_lustgård
  [Shalor]: Shalor