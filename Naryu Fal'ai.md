---
author: Ymir
category:
- De åtta fasorna
- Demoner
- Kamoriansk schamanism
created_at: '2011-09-06T19:09:06Z'
id: naryu fal'ai
title: Naryu Fal'ai
---
Allmänt känd som "den som tittar". Naryu Fal'ai är en kontursvag, långsmal, skuggliknande varelse som tycks hysa ett starkt behov av att betrakta. Den står blickstilla och nästan osedd och stirrar med sina iskalla, gråa ögon. Om någon plötsligt rycker till frågar kamorianen "såg du Naryu?".

De flesta har sett Naryu Fal'ai någon gång, och alla är överens om att den är extremt obehaglig och störande. Ibland slutar den dock iaktta, och då blir den farlig på riktigt.

Naryu Fal'ai tros vara frusen och ensam och verkar nära ett dystert hat mot allt som är varmt och vänligt. Den kan ibland provoceras till våld av uppvisningar av kärlek eller ömhet. När Naryu Fal'ai blir våldsam är det ingen vacker syn. Den har en förkärlek för att angripa älskare, syskonpar eller andra par med starka band sins emellan, och går in för att under övergreppsliknande former tortera ihjäl de unga tu.