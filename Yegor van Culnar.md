---
author: Ymir
created_at: '2011-06-22T00:27:54Z'
id: Yegor van Culnar
links:
  category:
  - Adelsmän
  - Damarier
  - Despoter
  - Förmögna
  - Hämndlystna
  - Impopulära
  - Past the moral event horizon
  - Stolta jävlar
  - Ätten van Culnar
  mention:
  - Brasivaslakten
  - Ilarion van Culnar
  - Ivlis av Altona
  - Lot van Culnar
  - Malkom Trevena
  - Mark Gahallan
  - Mircalla av Targus
  - Virgil Gahallan
  - Yorak van Culnar
  occurrence:
  - Ätten_Van_Culnar.jpg
title: Yegor van Culnar
---

![Furst Yegors personliga vapen]

Furst Yegor är herre av Orgiva och vojvod av De östra skogarna, en av Damariens mäktigaste män. Från
sitt fäste högt upp i Khazimbergen rår han över väldiga domäner, och över en stor och mäktig ätt. Om
ätten van Culnar i sig är ökänd är det tiofalt värre med furst Yegor; hans fem hustrur har alla dött
unga under mer eller mindre suspekta omständigheter, och det går massor av rykten om diverse
hemskheter som påstås pågå under hans tak. Det är känt att han lät rådbråka sin [tredje hustru]
efter att hon varit otrogen med [Malkom Trevena], vilket skapade mycket ont blod med de drunokiska
ätterna Dordaros och Trevena, men han förbättrade omsider relationerna till Drunoks krona genom att
gifta bort sin ögonsten, dottern [Mircalla], med kungens brorsons son, [Mark]. Ätterna Trevena och
van Culnar skyr fortfarande varandra som pesten efter det inträffade, men det är osäkert var
Dordaros står i frågan, speciellt sedan Mircalla blev änka efter mordet på hertig Mark. När Trevena
föll i onåd var Yegor snar att utnyttja tillfället, och skickade sin son [Yorak] med några riddare
att hjälpa Drunoks krona mot Malkom. Vad Yegor har för ambitioner i övrigt är ett mysterium, dock -
somliga säger att han är en knähund åt Thamas envåldshärskaren, andra att han spelar ett dunkelt
dubbelspel och egentligen är svuren åt otäcka, mörka makter.

Yegors fem fruar var Zanna van Duncarck (d. 2936), Ivanna van Sola (d. 2940), Ivlis Dordaros (d.
2956), Ykalla av Hammarnäs (d. 2964) och Ileana Guldskeppa (d. 2971). Han har många, många barn,
däribland [Yorak], [Lot] och [Mircalla], och är morfar till [Virgil Gahallan], hertig av Namira.
Värd att omnämnas är också furst Yegors kusin, [Ilarion], som orkestrerade den ökända
[Brasivaslakten].\

  [Furst Yegors personliga vapen]: Ätten_Van_Culnar.jpg "Furst Yegors personliga vapen"
  [tredje hustru]: Ivlis_av_Altona
  [Malkom Trevena]: Malkom_Trevena
  [Mircalla]: Mircalla_av_Targus
  [Mark]: Mark_Gahallan
  [Yorak]: Yorak_van_Culnar
  [Lot]: Lot_van_Culnar
  [Virgil Gahallan]: Virgil_Gahallan
  [Ilarion]: Ilarion_van_Culnar
  [Brasivaslakten]: Brasivaslakten