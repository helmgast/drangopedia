---
author: Ymir
created_at: '2012-05-30T18:43:24Z'
id: Tyra av Vedrin
links:
  category:
  - Damarier
  - Jultårtor
  - Jungfrur
  - Strateger
  - Ätten Dunkeld
  mention:
  - Arngrim Dunkeld
  - Malkom Trevena
  - Sir Memnon
  occurrence:
  - Tyra_av_Vedrin.jpg
title: Tyra av Vedrin
---

![Lady Tyras personliga vapen] Tyra är lillasyster åt bröderna Dunkeld, och har alltid varit lite av
en pojkflicka. Fadern lät henne aldrig träna särskilt mycket med vapen, men alltför mycket umgänge
med bröderna har åtminstone fyllt hennes huvud med imponerande mängder teoretisk kunskap om strid
och krig, och särskilt [Arngrim] hävdar envist att hon är lite av ett strategiskt geni, och är ivrig
att sätta hennes talanger på prov. 

Till personligheten är Tyra reserverad och förfinad, inte tillnärmelsevis lika råbarkad som bröderna
sina. Hon var länge trolovad med en riddare vid namn [Memnon], som hon knappt hade träffat, men
äktenskapet blev aldrig av. Först sköts det upp för att Memnon flydde till Utmark ihop med [hertig
Malkom], och Tyra var mest lättad, och sedan befriades hon helt när Memnon slogs ihjäl kort efter
att definitivt ha förrått Drunoks krona. Detta har dock inneburit att Tyra fortfarande är ogift vid
tjugosex års ålder, och det ser inte vidare bra ut för ätten - bröderna är ivriga att hitta ett nytt
parti åt henne, vilket inte direkt får henne att sprudla av entusiasm.

  [Lady Tyras personliga vapen]: Tyra_av_Vedrin.jpg "Lady Tyras personliga vapen"
  [Arngrim]: Arngrim_Dunkeld
  [Memnon]: Sir_Memnon
  [hertig Malkom]: Malkom_Trevena