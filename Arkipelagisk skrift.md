---
author: Ymir
category:
- Alfabeten
- Arkipelagiska språk
- Bakgrundsinformation
created_at: '2012-10-11T17:47:37Z'
id: arkipelagisk skrift
title: Arkipelagisk skrift
---
Arkipelagisk skrift används för att skriva lohemiska (och mer specifikt garandor-lohemiska) och i någon utsträckning språk besläktade med dessa, såsom [Oriton-forianska], [Lamariska] och [Nushuri], samt (främst historiskt) vissa andra angränsande språk i övärlden som saknat egna alfabet (däribland [Dauhena] och [Kamriska]).

Det Garandor-arkipelagiska skriftspråket har en historia som sträcker sig ungefär 3000 år tillbaka i tiden. Det innehåller både fonogram och logogram, och tecken används för att teckna både ord och morfem. Arkipelagiska tecken utgör därmed inte direkt ett alfabet eller stavelsekrift. Ett tecken utgör i allmänet en stavelse av talat språk och kan vara ett ord på egen hand eller en del av ett flerstavigt ord. Själva tecknen är ofta sammansatta av delar som kan utgöra fysiska objekt, former associerade med vissa uttal eller abstrakta föreställningar.

I takt med att fler språk har fått en stark närvaro på [Oriton] har den arkipelagiska skriften vuxit för att kunna representera allt fler fonem. Samtidigt har åtskilliga äldre tecken fallit ur bruk eller återupptäckts. Följden är ett enormt mischmasch av tusentals tecken, ingen, inte ens de mest autistiska språkforskarna vid universiteten, kan alla tecken. En del tänkare, i synnerhet [Rool N'Rega], har försökt lansera enklare skriftspråk i Arkipelagen; med blandade resultat. Det tros att den arkipelagiska skriften utvecklades från [Orongohongo] i ett oheligt möte med [Lubandu-runor].

  [Oriton-forianska]: Oriton-forianska
  [Lamariska]: Lamariska
  [Nushuri]: Nushuri
  [Dauhena]: Dauhena
  [Kamriska]: Kamriska
  [Oriton]: Oriton
  [Rool N'Rega]: Rool_NRega
  [Orongohongo]: Orongohongo
  [Lubandu-runor]: Gerasisk_skrift