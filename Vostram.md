---
author: Lycan
created_at: '2012-09-21T09:16:01Z'
id: Vostram
links:
  category:
  - De vita svalorna på berget Vostram
  mention:
  - Danculla den Upphöjda
  - Gudd Duhgzutar
  - Marhekel
  - Petram Oculu
  - Stora Arkipelagen
title: Vostram
---

I centraldelen av västra Tarkas-öknen ligger bergskedjan [Gudd Duhgzutar]. Dess högsta toppp är
sedan länge känd som Vostram och det är där som scenariot äger rum. Vägen upp till klostret är brant
och vindlande, och klosterområdet är mycket lättförsvarad. Flera gånger under historiens lopp har
mycket små garnissoner hållt klostret mot överlägsna fiender. Att man valde just den högsta toppen
var ursprungligen för att provocera Mûhadinerna som med sin himmelsdyrkan menar att det högsta
berget i varje bergskedja är heligt och således inte får bebyggas.

På bergets topp ligger ett mycket gammalt observatorium, [Petram Oculu] som används sparsamt nu för
tiden. Utrustningen där är dock ganska sofistikerad, eftersom bergets höjd och avlägsenhet från
andra ljuskällor gör det till en av Mundanas bästa platser för astronomiska observationer.

Kapellet
--------

Den porösa sandstenen som berget består av har gjort att ett flertal tunnlar och grottor finns i
anslutning till klostret. Den mest kända är Fodienda Capella, ett litet kapell helt uthugget i sten.
Detta används främst vid väldigt dåligt väder eller om klostret skulle stå under beskjutning.
Anledningen att det används under dåligt väder är att ljushålen till Daaks ögon i huvudkapellet
pluggas igen för att inte sand från sandstormar skall släcka Daaks låga. Då Daaks ögon är "släkta"
förättas inga mässor i huvudkapellet.

Klostertemplet
--------

Gran Vostrams hjärta är naturligvis Daaktemplet, templet är betraktat som en synnerligen helig plats
inom den jargiska daakkyrkan. Helgad av [Danculla den Upphöjda] under ÅRHUNDRADE har den länge varit
en vallfärdsost för inte bara vostramiter, utan alla de jargiska nunneordnarna. Klostertemplet
ligger centralt på klostergården, fasaden är murad i vit sten, som under stora vedermödor forslats
från stenbrotten i Charustugh, och leder in i långhuset, som ursprungligen var en grotta som vidgats
och bearbetats.

Sjukantiga pelare sträcker sig upp mot det välvda taket på vilket en av den kända världens största
astronomiskt korrekta stjärnkartor finns målad. Klostertemplet är generellt sparsamt utsmyckat.
Längst inne står en Daakstaty med skinande ögon, som lyser upp det dunkla templet. Detta kommer av
att det löper håligheter försedda med linser och speglar genom statyn och templets tjocka murade
vägg, och genom dessa gångar flödar det förstärkta ljuset in genom ögonen.

Trädgården
--------

I en liten dalgång belägen bakom murarna i rakt motsatt håll från klostrets huvudingång ligger
klosterträdgårdarna, nästan lite undangömda. De är uppdelade i gångar och sektioner med hjälp av ett
intrikat nätverk av slingrande buskage och vittrade murar.

Rörledningar löper från håligheter och basänger runt om [Gudd Duhgzutar] och förser klostrets
trädgård med ytterligare regnvatten. Trots detta är jorden ofta torr och sprucken, och i tider av
torka får bevattningsanordningarna ledas om för att förse klostrets brunn med vatten. De ihärdiga
och mycket kunniga nunnorna har under århundradena tvingats hitta växter som både tål hårdare och
torrare klimat och som samtidigt har läkande eller andra användbara egenskaper. Detta har gjort till
att Gran Vostrams klosterträdgårdar har en tämligen udda sammansättning botaniska genera. eceliusört
från ashaslätten växer bredvid kaktusar från Forion och [marhekel] från [Stora Arkipelagen]

Cellerna
--------

Berget Vostram är likt en bikupa fullt av de små celler där nunnorna sover. För vostramiterna är
meditation och ensamhet viktiga liturgiska inslag, och det är viktigt att nunnorna och noviserna kan
dra sig tillbaka till isolerad ensamhet. De allra flesta cellerna nås genom ett nätverk vindlande
tunnar i bergets östsida, alltså den som vätter ut mot klostergården, och från klostergården sett är
bergssidan full av cellernas små fönster.

Leksystrarnas sovsal
--------

Kryptan
--------

Biblioteket
--------


  [Gudd Duhgzutar]: Gudd_Duhgzutar
  [Petram Oculu]: Petram_Oculu
  [Danculla den Upphöjda]: Danculla_den_Upphöjda
  [marhekel]: Marhekel
  [Stora Arkipelagen]: Stora_Arkipelagen