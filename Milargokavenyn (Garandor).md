---
author: Ymir
category:
- Infrastruktur
- Platser i Garandor
created_at: '2013-01-17T17:00:36Z'
id: milargokavenyn (garandor)
title: Milargokavenyn (Garandor)
---
Milargokavenyn är en stor gata i södra delen av [Garandor], som utgår från den [Arkipelagiska Daaktrons] helgedom [Abak Mogo]. Avenyn sträcker sig lätt sluttande nedåt genom relativt välbeställda kvarter, för att slutligen utmynna i ett virrvarr av små gränder nära hamnen. De västliga delarna av avenyn, mot hamnen till, har länge varit en inofficiell sabrisk enklav, och [St Dunkleosteus katedral] och [Manfred den Vördades St Tyndall-kloster] tronar på var sin sida om avenyn strax innan den avslutas i en T-korsning. Undangömt i ett bostadsområde i närheten kan man finna ruinerna av [St Elicilias kloster av Ljusets trefaldighet], som ödelades i [Gatukriget]. Längst avenyns övre del, uppe på sluttningarna vid Abak Mogo, sätter folk på kvällarna upp diverse små grillar och matstånd och samlas under stjärnorna för att dricka falziner och äta [canyanya, cao, kama och andra små läckerheter]. Nattetid förekommer ibland fylleslag på den annars städade avenyn, men de verkliga bråken är oftast reserverade för de skumma kvarteren strax norröver, där [Khaziz klan Zolod] och [Djedemenkara] kämpar om inlytande över diverse sjaskiga bordeller och spelhålor (för att inte tala om den närbelägna [Slavmarknaden]).

  [Garandor]: Garandor
  [Arkipelagiska Daaktrons]: Arkipelagisk_Daaktro
  [Abak Mogo]: Abak_Mogo
  [St Dunkleosteus katedral]: St_Dunkleosteus_katedral
  [Manfred den Vördades St Tyndall-kloster]: Manfred_den_Vördades_kloster
  [St Elicilias kloster av Ljusets trefaldighet]: St_Elicilias_kloster_av_Ljusets_trefaldighet
  [Gatukriget]: Gatukriget
  [canyanya, cao, kama och andra små läckerheter]: Arkipelagisk_mat
  [Khaziz klan Zolod]: Khaziz_klan_Zolod
  [Djedemenkara]: Djedemenkara
  [Slavmarknaden]: Slavmarknaden