---
created_at: '2014-06-11T15:52:05Z'
id: Inalea thal Astran
links:
  category:
  - Badasses
  - Bokstavligen demoner up the wazoo
  - Colonier
  - Darlings
  - Demoner up the wazoo
  - Drakalliansen
  - Drakväktare
  - Everyone is bisexual
  - Folk Inalea knullat
  - Halvdemoner
  - Hängivna utövare av barnförbjudna aktiviteter
  - Inte alla indianer i kanoten
  - Interspecies lovers
  - Intressanta ögon
  - Kategoriöverdosering
  - Lönnmördare
  - Masochister
  - Moralisk gråzon
  - Prinsessor
  - Statblockade
  - Välbevarade
  mention:
  - Apodaimos
  - Astran
  - Colonan
  - Drakalliansen
  - Jadén khan Khanaga
  - Khakra
  - Kumbanigash den Svarte
  - 'Manriki-atan'
  - Obidarhon
  - Raon
  - Thizara
title: Inalea thal Astran
---

*Iriadne Obidarhon thal Astran*

Inalea, eller Iriadne som hon hette då, var kejserlig prinsessa av [Colonan] för länge, länge sedan.
Hennes far kejsaren var en framgångsrik fältherre, men hans segrar mot raunlänningarna skapade
oresonlig vrede i stäppbarbarernas hjärtan, och den hämndlystne häxmästaren [Jadén khan Khanaga] såg
till att [Obidarhon]-dynastin mötte ett abrupt slut. Demoner frammanade av honom överföll
kejsarfamiljen i sommarpalatset i [Astran], och nedgjorde dem utan misskund. Endast prinsessan som
skulle bli Inalea överlevde, tillfångatagen av en sadistisk demon som förälskat sig i henne, och
släpades iväg till en förvriden värld av plågor.

När Jadén khan Khanaga omsider tog den forna prinsessan i sin tjänst var hon för länge sedan en
sargad spillra av sitt forna jag, halvt demonisk efter en avbruten [Apodaimos]. Men hon var
kraftfull nu, dödlig för vanliga män, och hennes krossade psyke tillät häxmästaren att med lätthet
vända hennes hat och vrede mot sina fiender och kanalisera ut det i blodspillan. Hon visade sig i
det långa loppet för svår att kontrollera, emellertid, och Jadén beslöt att göra sig av med henne.
Genom någon märklig förutskickelse, eller bara ett infall, underlät han dock att döda henne - kanske
trodde han att hon var död, men missbedömde vidden av hennes förmågor. Hur det nu än var så låg hon
i dvala i tusen år eller mer, till dess [Kumbanigash den Svarte] hittade henne. I Kumbanigash fann
Inalea någon att ty sig till, någon som kunde kontrollera henne när hon inte kunde göra det själv,
men viktigast; någon som gradvis vann hennes eviga tillit. Med hans hjälp kunde hon rädda sin själ,
tillsammans kunde de rädda *varandra*.

På Kumbanigashs inrådan blev Inalea drakväktare under [Khakra]. Hennes erfarenheter och krafter gav
henne unika talanger, och andra odlades fram genom studier och träning. Kvinnliga drakväktare var
vid denna tid nästan icke-existerande i världens östra delar; drakarnas fiender skulle inte vänta
sig några, och Inalea kunde därför användas på områden dit [Drakalliansens] klor inte tidigare nått;
hon infiltrerade under lång tid kejsarens harem i [Raon]-riket, och uppdagade så ovärdelig kunskap
åt drakarna och tog annars onåbara fiender av daga.

Inalea är utåt sett livlig, sorglös och rakt på sak, men det är bara en fasad mot tumultet i hennes
inre, och hon kan fort växla över i mordisk, iskall vrede såväl som panisk skräck eller tårdrypande
vanmakt, och hon kämpar ständigt mot sina våldsamma humörsvängningar och infall. Gamla drakväktare
rent generellt är cyniska och luttrade som få, egenskaper som i Inaleas fall kontrasterar en del mot
hennes tonåriga yttre. Hon är kort, kurvig och blond, söt på ett sätt som låter henne trovärdigt
passera som allt från förfinad prinsessa till alldaglig piga, så länge hon spelar rollen
tillbörligt. Blek hud och röda ögon varslar om hennes demoniska natur, men hon tycks på något vis
kunna uppbåda mörkare hud och mer normala ögonfärger om hon har mycket energi i kroppen. Inalea är
en usel ledare, men väl en spion, infiltratör och lönnmördare utan like, och det hon saknar i styrka
tar hon igen i snabbhet och teknik. Hennes favoritvapen är [manrikin], ett bisarrt fornthalaskiskt
kedjevapen som hon använder med likaledes bisarrt dödlig effektivitet.

En av [Thizaras] sista handlingar innan sitt försvinnande var att subtilt förändra något i Inaleas
själ; avsikten tycks ha varit att lindra Inaleas plåga och göra henne mer stabil och självmedveten.
Eftersom Thizara vid det laget praktiskt taget var en gud tycks det sannolikt att hennes magi
påverkat Inalea permanent, men exakt hur är än så länge en öppen fråga.

+--------------------------------------------------------------------------------------------------+
| Statblock                                                                                        |
+==================================================================================================+
| **STY:** 10\                                                                                     |
| **TÅL:** 17\                                                                                     |
| **RÖR:** 18\                                                                                     |
| **PER:** 12\                                                                                     |
| **PSY:** 13\                                                                                     |
| **VIL:** 15\                                                                                     |
| **BIL:** 15\                                                                                     |
| **SYN:** 7\                                                                                      |
| **HÖR:** 14\                                                                                     |
| **MAG:** 17\                                                                                     |
| **AND:** 8\                                                                                      |
| **Lojalitet:** 18 (Khakra, Kumbanigash)\                                                         |
| **Heder:** 6\                                                                                    |
| **Amor:** 17 (Trasig)\                                                                           |
| **Aggression:** 14 (Självhat)\                                                                   |
| **Tro:** 12 (Drakarna)\                                                                          |
| **Generositet:** 15\                                                                             |
| **Rykte:** 22 (Colonisk prinsessa, Jahangirs bane)\                                              |
| **Tur:** 10\                                                                                     |
| **Resurser:** 10 (Kumbanigash, gamla ex)                                                         |
|                                                                                                  |
| **Längd:** 160 cm**Vikt:** 56 kg\                                                                |
| **Kroppsbyggnad:** Normal**Huvudhand:** Dubbelhänt                                               |
|                                                                                                  |
| **VINIT:** 16**Insikt:** 13**Förflyttning:** 11/22/33**STY+TÅL/2:** 13\                          |
| **Grundskada:** H:Ob1T6+2, K:Ob1T6, S:Ob1T6+2\                                                   |
| **Chockvärde:** 18 (+4)**Skadetålighet:** 6 (Smärta 8)**UK:** 8                                  |
|                                                                                                  |
| **Färdigheter:** Akrobatik 17 (Balansgång, Volter), Anatomi 10, Dansa 18, Diplomati 10, Etikett  |
| 16 (Furstehov, Colonan), Fingerfärdighet 12, Förhöra 14 (Tortyr), Förföra 16, Förklädnad 13,     |
| Geografi 8, Gyckla 11, Gömma 16, Heraldik 12 (Thalaskisk), Historia 11 (Colonisk), Hoppa 16,     |
| Kalligrafi 12, Kasta 12, Klättra 16, Krigsföring 6, Kulturkännedom 9 (Rauner), Kulturkännedom    |
| (Västcolonan) 13, Ledarskap 9, Marsch 11, Musik 13 (Lyra), Ockultism 13 (Demoner), Rida 12,      |
| Räkna 9, Simma 17, Sjunga 11, Skumraskaffärer 10, Skådespel 14, Smyga 20, Speja 10, Spåra 9,     |
| Supa 11, Söka 9, Undervisning 8, Övertala 15 (Demonisk magnetism, Lirka)                         |
|                                                                                                  |
| **Språkfärdigheter:** Ashariska 13, Coloniska 16, Felya Alarina 6, Lägre jargiska 11, Sabriska   |
| 9, Thalaska 15, Västrauniska 11, Colonisk skrift 15, Jargisk skrift 10, Rarûn-skrift 11,         |
| Thalaskisk skrift 12                                                                             |
|                                                                                                  |
| **Mystiska färdigheter:** Alstra daimotropi 14, Alstra oneirotropi 5, Besvärjelse 14, Teoretisk  |
| magi 8                                                                                           |
|                                                                                                  |
| **Stridsfärdigheter:** Armborst 11, Dolk 16, Kastkniv 20, Kedjevapen 18, Inaleas dödsdans 24,    |
| Manriki-kana 25, Slagsmål 17, Stridsvana 23, Svärd 18, Undvika 22                                |
|                                                                                                  |
| **Speciella egenskaper:** Språköra, Vacker kropp, Styrkereserv, Ignorera smärta, Smärttålig,     |
| Demon: Demonisk magnetism, Demonisk metabolism, Livsstöld, Magisyn, Odödlig, Snabbhet,           |
| Astralvingar - <Se vidare beskrivning>                                                           |
|                                                                                                  |
| **Daimotropiska effekter:** Andeslöja, Disruption, Förtunna väv, Inkongruens                     |
|                                                                                                  |
| Stridskonster                                                                                    |
| -------------                                                                                    |
|                                                                                                  |
| **Stridskonst:** Manriki-kana\                                                                   |
| **Moment:** Manriki-atan, spark\                                                                 |
| **Tekniker:** Avancerade kast, Avancerat anfall: kross och stick, Avväpna, Balans, Benbrytning,  |
| Fällning, Hoppteknik, Krigslist, Kontring, Momentspecialisering: Manriki-atan, Målpunkter, Två   |
| vapen, Uppresning, Utspel                                                                        |
|                                                                                                  |
| **Stridskonst:** Inaleas dödsdans\                                                               |
| **Moment:** Långsvärd, Stridssvärd\                                                              |
| **Tekniker:** Avancerat anfall: hugg och stick, Balans, Dödande anfall, Fokus, Hoppteknik,       |
| Målpunkter, Precisionsanfall: närstrid, Rappt utfall, Snabbdragning, Stålsättning, Två vapen,    |
| Utmanövrering                                                                                    |
+--------------------------------------------------------------------------------------------------+

  [Colonan]: Colonan
  [Jadén khan Khanaga]: Jadén_khan_Khanaga
  [Obidarhon]: Obidarhon
  [Astran]: Astran
  [Apodaimos]: Apodaimos
  [Kumbanigash den Svarte]: Kumbanigash_den_Svarte
  [Khakra]: Khakra
  [Drakalliansens]: Drakalliansen
  [Raon]: Raon
  [manrikin]: Manriki-atan
  [Thizaras]: Thizara