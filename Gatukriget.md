---
author: Lycan
created_at: '2013-08-13T12:30:20Z'
id: Gatukriget
links:
  category:
  - Arkipelagisk historia
  - Väpnade konflikter
  - Work in progress
  mention:
  - Cirekrack
  - Ciremelo
  - Eres Asra
  - Garandor
  - Garandors lagmän
  - Induna
  - Jhanna Palomian
  - Khaziz klan Zolod
  - Komolaman av Tumar
  - Maharathaïm
  - Malko dor Shemjal
  - Martolomo Udantar
  - Nammadi
  - Paluminda
  - Sati Maiwa
  - Sinadera
  - Tenzen Zarashandu
  - Tidslinje över Arkipelagen
  - Uwende
  - Wagg av Broggo
  - Yaku av Raukorr
  - brac
  - Örådet
title: Gatukriget
---

+-----------------------------------------------------------+
| **Tidpunkt:** Vintern [10001 ark]\                        |
| **Plats:** [Garandor] med omnejd\                         |
| **Utgång:** Avgörande seger för Garandors lagmän\         |
| **Konsekvenser:** Shemjals affärsimperium upplöses,\      |
| Lagarna för kartellbildningar och skuldslaveri reformeras |
+-----------------------------------------------------------+
|                                        Stridande parter   |
+-----------------------------------------------------------+
| [Garandors lagmän]\                                     |
| [Eres Asra]\                                            |
| [Maharathaïm]                                             |
+-----------------------------------------------------------+
|                                         Befälhavare       |
+-----------------------------------------------------------+
| Brac [Martolomo Udantar]\                               |
| [Tenzen Zarashandu]\                                    |
| [Jhanna Palomian]                                         |
+-----------------------------------------------------------+
|                                             Styrkor       |
+-----------------------------------------------------------+
| 35 lagmän\                                                |
| 1250 stadsvakter\                                         |
| 3100 milismän\                                            |
| 380 flottister\                                           |
| 230 Maharathaïm-krigare\                                  |
| 3500 legosoldater\                                        |
| 29 mindre fartyg                                          |
+-----------------------------------------------------------+
|                                             Förluster     |
+-----------------------------------------------------------+
| 24 lagmän\                                                |
| 650 stadsvakter\                                          |
| 17 fartyg\                                                |
| okänt antal Maharathaïm-krigare,\                         |
| milismän och legoknektar                                  |
+-----------------------------------------------------------+

Bakgrund
--------

Gatukriget var en konflikt som bröt ut i [Garandor] på vintern 10001 Arkipelagisk tideräkning, och
fort eskalerade till ett regelrätt krig, med omfattande ödeläggelse och blodspillan som följd.

Garandor hade det senaste seklet varit föremål för en hastig urbanisering då handeln ökat kraftigt i
omfattning, och med den arbetsmöjligheter i staden. Människor flockades till Garandor från
Arkipelagens alla hörn, och många hyrde små rum till rena ockerpriser i hopp om att snabbt göra sig
förtjänster och byta upp sig till något bättre. I centrum för denna hyresverksamhet stod ett flertal
mäktiga byggherrar, som snabbt tillgodosåg bostadsefterfrågan genom att ställa till med hastiga
nybyggen, av mer eller mindre god kvalitét. Samma byggherrar gjorde sig stora förtjänster på att via
kartellbildning trissa upp hyrorna i staden ytterligare, och profiterade på brustna drömmar genom
att bevilja skenbart generösa lån. Man fick på detta sätt snabbt stora mängder skuldslavar som kunde
utnyttjas som billig arbetskraft i ytterligare framruschade husbyggen, vilket resulterade i blodiga
olyckor såväl som fattigdom, brottslighet, och misär.

Efter att ett väldigt hyreshus tillhörande den faliske byggherren Jhallo Jhamrimzez rasade samman
över en tätt packad gata och dödade över hundra människor bestämde sig dåvarande [brac] [Martolomo
Udantar] för att sätta stopp för den nedåtgående spiral han ansåg att staden befann sig i, och efter
mycket politiskt intrigerande fick han i [Örådet] igenom ett flertal dramatiska reformer, om än med
liten marginal. De viktigaste av dessa var en lag som förbjöd borgenärer att ta ut ränta på de
summor skuldslavar behövde betala för att bli fria, samt en som gjorde gällande att mark i Garandor
hädanefter i teorin skulle tillhöra Örådet som entitet, och att man därför måste få tillstånd av
Garandors borgmästare eller Örådet för att bygga nytt i staden. Därtill skulle 'maskopi för
upptrissande av priser' bli en brottslig handling.

Upproret inleds
---------------

Flertalet aktörer i staden accepterade de nya lagarna, om än i många fall motvilligt, men det
mäktiga faliska handelshuset Cazeranz vägrade, och hotade att klaga hos ärkefursten i [Ciremelo].
Garandors lagmän försökte då statuera exempel genom att arrestera [Wagg av Broggo], en korrupt
tirakisk mecenat vars hus länge konspirerat ihop med Cazerans för att skaffa sig monopol på handeln
med kvalitétsstål. När Cazeranz fortfarande inte lyssnade och fortsatte med sina byggnationer runt
om i staden utan tillstånd från Örådet lät Lagmännen storma Cazeranz residens i staden och arrestera
flera prominenta individer, däribland husfurstens brorsdotter, Yzanna Davorz. Den unga damens
trolovade, krigsfurst Ficon Zhormelac, agerade nu i berått mod, av allt att döma övertygad om att
snart få uppbackning av Samväldets arméer, och lät blockera Garandors hamn med två av huset Cazeranz
mäktiga gallozer, Silverörnen och Pomimalo. Wagg av Broggos underhuggare använde tillfället för att
storma fängelset där Wagg hölls och frita sin herre, under stor blodspillan.

Sedan gick allt fort. Örådet hade fortfarande kunnat avstyra katastrofen, men de två
handelsfurstarna [Malko dor Shemjal] och [Khaziz av Tzadakh], som tillsammans byggt en imponerande
korrupt och framgångsrik byggkartell, bestämde sig nu för att ta tillfället i akt att agera. De
mobiliserade sina livvakter, bulvaner och skuldslavar och flertalet gatugäng de sedan länge
kontrollerat, stormade hamnen och brände Örådets flottas fartyg innan de kunde löpa ut i
hamninloppet i tillräcklig styrka för att borda Cazeranz-gallozerna. Lagmännen svarade med att
mobilisera stadsvakten i full styrka, och vilda skärsmytslingar bröt ut på Garandors gator medan
Örådet tävlade med Shemjal, Tzadakh, Broggo och Cazeranz för att hyra varenda legosoldat i staden.
Broggo lyckades löpa ut med flera av sina skepp, och ihop med Cazeranz fartyg och ett tiotal
tirakiska piratskepp som kontrakterats av cirefalierna inledde man så en fullständig blockad av
Garandors hamn.

Kommersen i staden lamslogs givetvis av blockaden, och dagar av kravaller följde när stadsvakten och
Örådets legosoldater försökte kväsa upprorsmakarna. Det tycktes länge som att upprorsmakarnas folk
bara spred slumpmässig förödelse, men det var i själva verket en elegant uttänkt strategi från Malko
och Khaziz - genom att bränna, plundra och skövla till synes ohämmat framställde man Örådet i en
allt sämre dager i allmänhetens ögon, och med våld och hot fick man flera av de handelshus och
byggherrar som tidigare låtit sig kväsas av de nya lagarna att ansluta sig till upproret. En viktig
händelse dessa tidiga dagar var Cazeranz misslyckande att få huset [Eres Asra] att ställa upp på
upprorsmakarnas sida. Flera mindre faliska aktörer hade redan anslut sig, medan åter andra bommat in
sig och försökte bida tiden för att se hur markfursten av Arkipelagen skulle agera, men Eres Asra
valde istället att ställa upp på Örådets sida och sälla sina ekonomiska och militära resurser till
deras.

Cazeranz var rasande över vad de uppfattade som ett förräderi mot Samväldet och lät bränna Eres
Asras flaggskepp i hamnen, men misslyckades med att storma Eres Asras högkvarter, och Eres Asra
kunde länka upp med stadsvakten för att fortifiera kvarteren runt Örådets salar just som
upprorsmakarna marscherade ditåt i stora antal, inkluderande sju mäktiga grottroll som
Shemjal-Tzadakh uppbringat från stadens arenor. Angriparna slogs tillbaka med stora förluster, och
det stod nu klart att fullt krig hade brutit ut på Garandors gator.

Örådet splittras
----------------

Med en blockad av hamnen såväl som omfattande ödeläggelse, bränder, mord, stöld och övergrepp runtom
i staden var Örådet hårt pressat. Många rådsmedlemmar ville omedelbart riva upp de nya lagarna i
hopp om att blidka upprorsmakarna, men brac Martolomo vägrade. Det har senare hävdats att han var så
beslutsam i denna fråga för att han visste att Örådet inte kunde backa om de någonsin skulle lyckas
ena Arkipelagen, men exakt hur viktigt Gatukriget skulle bli för [Fraktionens] bildande kunde han
givetvis inte veta. När en svag majoritet röstade emot honom åberopade han sin rätt att trotsa dem i
egenskap av borgmästare av Garandor, en handling vars legalitet än idag är starkt ifrågasatt i och
med de uråldriga, förvirrande och ibland direkt bristfälliga lagar på vilka Arkipelagens politiska
system då som nu vilar. Martolomos motståndare försökte kontra denna handling genom att avsätta
honom från båda hans poster - att ge honom sparken ur Örådet var en smal sak och skedde med
omedelbar verkan, men innan en omröstning om hans status som borgmästare kunde komma till stånd grep
[Maharathaïm]-klanerna [Uwende] och [Sati Maiwa] in, och tre [izinduna], däribland [Komolaman av
Tumar], hittades brutalt ihjälslagna i sina kammare. Det var ingen slump att dessa tre tillhörde de
som skulle röstat för Martolomos avsked, och nu lämnades ärendet istället hängande i luften, sedan
Gorzarzyna-indunan gått över till den före detta bracens sida; en omröstning skulle ha blivit
oavgjord. Örådets förmåga att med lagen på sin sida hindra Martolomos agerande var förstörd, och
Garandors stadsvakt var edsvurna att lyda borgmästaren, inte Örådet. Maharathaïm-klanerna hade gjort
sin ställning mycket klar, och tog upp kampen mot upprorsmakarna vid borgmästarens och lagmännens
sida.

Mitt i kaoset anlände en budbärare från [Sinadera] tillsammans med en betydande styrka ledd av [Yaku
av Raukorrs] hedersvakt. De hade kommit till Garandor landvägen efter att ha landstigit söder om
[Paluminda]. Sinaderafraktionen orsakade stor uppståndelse när de marcherade mot staden, och än mer
så efter att underställt sig Garandors lagmäns och Martolomos befäl. Sinaderatirakerna skickade
omsider bud till motståndarsidans binderakker, och de allra flesta av dessa drog sig sedan utan ett
ord ur striderna.

Läget såg nu mycket bättre ut för Garandors lagmän. Wagg av Broggo fördubblade visserligen sina
ansträngningar (och utgifter), men fann sig stående utan många av sina viktigaste tirakiska
allierade. Ficon Zormelacs trupper var alltjämt vid god moral, men relativt få, och hade blivit
lovade betydligt mer understöd från [Cirekrack] än vad som sedan infriades. Detta lämnade Malko dor
Shemjal vid full styrka, och hans underhuggare fick därmed dra ett väldigt tungt lass vad gällde
striderna om Garandor. Samtidigt var Malkos trupper de sämst disciplinerade, mestadels bestående av
gatugäng och legoknektar, och i takt med att striderna gick sämre för Shemjal-Tzadakh började
desertering och överlöperi bli allvarliga problem för handelshuset.

På lagmännens sida steg moralen för varje seger, och med Maharathaïm och Sinaderatirakerna på sin
sida framstod brac Martolomo allt mer som en legitim och kraftfull ledare som motarbetats av
mutkolvar och ynkryggar. Martolomo själv spelade så mycket han kunde på den sortens symbolspråk och
var noga med att alltid synas långt framme i stridigheterna.

Upplösningen
------------

Striderna hade vid det laget slitit hårt på Garandors finanser, blockaden av hamnen och de eviga
skärmytslingarna hade orsakat skador så stora att de knappt gick att värdera på Garandors handel. I
och med att lagmännen såg ut att börja vinna konflikten vågade därför allt fler ur Garandors
handelshus och kompanier kräva ett slut på stridigheterna och bistå lagmännen med materiel och
pengar. Shemjal-Tzadakh var för hårt pressade för att kunna verkställa några repressalier mot de som
tog sida med lagmännen, och konflikten blev allt mer ojämn till lagmännens favör.

Spiken i kistan för Shemjal-Tzadakhs lilla uppror skulle, som många kanske gissat, bli ett svek.
Khaziz av Tzadakh lyckades säkerställa generösa termer för ett överlämnande och bytte helt kallt
sida, mitt under pågående batalj. Kort därefter tvigades resten av huset Shemjal med cirefalier och
andra allierade kapitulera.

Efterverkningar
---------------

-   Örådet cementeras
-   Sinadera och Maharathaïm inleder goda diplomatiska relationer med örådet
-   Brac Martolomo visar vägen för den groende Fraktionen
-   Garandors lagar omarbetas
-   Cirefalierna blir sura

  [10001 ark]: Tidslinje_över_Arkipelagen
  [Garandor]: Garandor
  [Garandors lagmän]: Garandors_lagmän
  [Eres Asra]: Eres_Asra
  [Maharathaïm]: Maharathaïm
  [Martolomo Udantar]: Martolomo_Udantar
  [Tenzen Zarashandu]: Tenzen_Zarashandu
  [Jhanna Palomian]: Jhanna_Palomian
  [brac]: brac
  [Örådet]: Örådet
  [Ciremelo]: Ciremelo
  [Wagg av Broggo]: Wagg_av_Broggo
  [Malko dor Shemjal]: Malko_dor_Shemjal
  [Khaziz av Tzadakh]: Khaziz_klan_Zolod
  [Fraktionens]: Nammadi
  [Uwende]: Uwende
  [Sati Maiwa]: Sati_Maiwa
  [izinduna]: Induna
  [Komolaman av Tumar]: Komolaman_av_Tumar
  [Sinadera]: Sinadera
  [Yaku av Raukorrs]: Yaku_av_Raukorr
  [Paluminda]: Paluminda
  [Cirekrack]: Cirekrack