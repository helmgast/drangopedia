---
created_at: '2012-09-27T20:01:00Z'
id: Vargæld av Isvidderna
links:
  category:
  - Barbarer
  - Exotiska rasblandningar
  - Förmodade kungaättlingar
  - Gladvåld
  - Guldsåll
  - Världsbefriare
  - Äventyrare
title: Vargæld av Isvidderna
---

Vargælds tidigaste minnen är från arbetslägren i Gordrion. Han kommer inte ihåg något om sina
föräldrar, och den enda ledtråd han haft till sitt ursprung är den bronsmedaljong, formad som ett
mäktigt forntidsdjur med stora horn, han hittades med om halsen.

Redan från barnsben arbetade han i arbetslägrets mörkaste gruvor. Hans barndom dominerades av
blödande fingerspetsar, sjukdomar och lidande. Trots detta fann han vänskap bland de andra
lägerslavarna, och en stark sammanhållning växte fram, speciellt bland barnslavarna. Under
puberteten gick Vargælds från att vara gruvslav till lägervakt på merit av sin enorma styrka och
medfödda talang för våldsverkande, utåt höll han masken, och låtsades, inför lägerbasarna, att vara
stolt över sin nya position, och gav ett intryck av att njuta av att pina sina forna kamrater.

Hatet som tänts i honom av att se sina vänner i gruvan piskas till döds av slavdrivarna närde han
dock inom sig, och när möjligheten uppenbarade sig ledde han gruvslavarna till uppror mot sina
plågoandar. Han lämnade därefter arbetslägret och drev omkring i Gordrion. Till en början som simpel
rövare och tjuv, men uppfylld av en outsläcklig äventyrslusta beslöt han sig för att färdas vidare.
Att uppleva vackrare vyer och noblare syften.

Efter att ha lämnat Gordrion har Vargæld hunnit med att resa över i stort sett hela norra Mundana.
Han har varit gift med en veddoprinsessa och tjänat ära som en mästerlig istrollsdödare i veddos
samhälle. Han har varit general åt en härskare bland raunländarna, skapat ett rykte åt sig som en
oöverträffad drinkare bland kraggbarbarerna, jagats av dvärgiska upptäcktsresande över den stora
kratern i en kapplöpning efter magiska kristaller och deltagit i krigen om Utmark.

Vargæld fick emellertid något av en livsförändrade uppenbarelse av en schaman han träffade hos
kamorianerna. I ett kraftigt drogrus vandrade Vargæld och schamanen tillsammans över andeplanet och
språkade med flera mäktiga andar och totem. Deras meddelande till Vargæld var otvetydigt; den stora
draken hade valt ut Vargæld som sin egen, och i Thalamur skulle han finna sitt öde.