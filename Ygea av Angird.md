---
author: Ymir
created_at: '2012-10-22T12:47:05Z'
id: Ygea av Angird
links:
  category:
  - Drunokier
  - Dunaätten
  - Gingers
  - Hopplösa romantiker
  - Jungfrur
  - Sidekicks
  - Våp
  mention:
  - Bortaï den Fagra
  - Ivlis av Kinda
  - Karliman av Dunaätten
  - Quentins
  occurrence:
  - Ygea_av_Angird.jpg
title: Ygea av Angird
---

![Lady Ygeas personliga vapen] Lady Ygea av Angird är en drunokisk adelsfröken av den anrika
Dunaätten, och en av drottning [Bortaïs] trofasta hovdamer. Hon är tredje dotter till [Karliman],
hertig av Angird, och oskiljaktig väninna med [Lady Ivlis] - man hade kunnat påstå att Ygea är
hjärnan i den duon, men då använder man "hjärna" i en väldigt generös definition av ordet. Lady Ygea
upprätthåller en evigt glad och peppig fasad, utom när någon försöker förmå henne att göra saker som
inte anstår hennes status, ställning, kön, och/eller humör, då blir hon istället högfärdig, gnällig
och våpig. [Quentins] försök att stridsträna henne och de andra hovdamerna gick till exempel
käpprätt åt skogen. I drottningens sällskap har Ygea redan blivit tillfångatagen två gånger om, men
hon har klarat sig oskadd båda gångerna och räddats av modiga och vackra riddare, så hon är knappast
missbelåten. Till utseendet är hon blek, fräknig och ganska kurvig, med mörkrött hår och en
förkärlek för gröna klänningar.

  [Lady Ygeas personliga vapen]: Ygea_av_Angird.jpg "Lady Ygeas personliga vapen"
  [Bortaïs]: Bortaï_den_Fagra
  [Karliman]: Karliman_av_Dunaätten
  [Lady Ivlis]: Ivlis_av_Kinda
  [Quentins]: Quentins