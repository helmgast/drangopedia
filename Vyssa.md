---
author: Ymir
created_at: '2012-10-22T13:24:17Z'
id: Vyssa
links:
  category:
  - Flickor i vitt
  - Gingers
  - Jungfrur
  - Komplex
  - Lojalister
  - Paganister
  - Schamaner
  - Storasystrar i praktiken
  - Västmarkingar
  mention:
  - Alkor
  - Eifremerna
  - Esmeralda
  - Pyret
  - Thizara
title: Vyssa
---

Vyssa är en flicka från Västmark som från början var en av [Eifremernas] småprästinnor och tjänade
under dam [Esmeralda], en av Västmarks härskare. Efter Esmeraldas död följde Vyssa med som gisslan
till Drunok, där hon sedermera blev god vän med [Thizara], och beslöt sig för att hjälpa henne i
kampen för världen. Vyssa är en någorlunda kompetent schaman och har som sådan varit Thizara och
hennes vänner till stor hjälp, men hon saknar en bunden ande och är beroende av en magisk amulett
för att inte dö medan hennes kropp befinner sig i trance. Delvis verkar Vyssa avundas Thizaras
enormt mycket mer kraftfulla schamanfärdigheter, men hon är alldeles för lojal till Thizara för att
låta denna avund komma fram.

Efter Thizaras försvinnande har Vyssa komma att verka vid kungliga hovet i Arlon som en slags högra
hand åt [Alkor], drottningens personliga schaman. Hon har också tagit på sig att vårda många av
sakerna Thizara lämnade efter sig, i synnerhet då den mystiska halvdemonflicka som kallas [Pyret].
Lojaliteten till Thizaras syfte har på inga sätt lämnat Vyssa, men det är lika mycket *hennes* syfte
nu, och hon har fort fått växa sig stark nog att axla uppgiften med bravur.

Vyssa är något kortvuxen, blek och rödlätt med ostyrigt, mörkrött hår, runt ansikte och stolt blick.
Hon bär allt som oftast en anspråkslös, enfärgad linneklänning av mycket enkelt snitt, som seden är
hos Eifremerna.

  [Eifremernas]: Eifremerna
  [Esmeralda]: Esmeralda
  [Thizara]: Thizara
  [Alkor]: Alkor
  [Pyret]: Pyret