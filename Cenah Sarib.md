---
created_at: '2013-10-18T01:01:28Z'
id: Cenah Sarib
links:
  category:
  - Historiska personer
  - Hjältar
  - Härskare
  - Ikine
  - Misstänkta läderbögar
  - Narcissister
  - Renässansmänniskor
  - Visionärer
  mention:
  - Det sista lubandiska kriget
  - Geraserna
  - Gerasiska codexi
  - Gerasiska riket
  - Huhuemate
  - Ikine
  - Iset
  - Karakandu
  - Katharketor
  - Lohemo
  - Moran
  - Oriton
  - Phunguwe
title: Cenah Sarib
---

Föddes som son till en phungusisk gendarm och en ikineslav ungefär tre sekel efter [Isets] fall. Han
växte upp i sin moders hushåll, där hans blandade påbrå dock inte genererade någon särskilt negativ
särbehandling. Cenah fick en gedigen utbildning och var sedan ung ålder intresserad av krigsföring,
krigsmagi och historia. Det här var under tiden då [Phunguwe] var som störst i Stora arkipelagen,
med enorma landområden under sin kontroll. Riket hade dock börjat knaka i fogarna och [Morans] folk
var allt efter Isets död ivriga att utnyttja detta. Cenah såg här möjligheter och började arbeta med
att i hemlighet organisera de moranska motståndsgrupperna. Han hade samtidigt goda kontakter med
phungusiska makthavare och lockade phunguserna med löften om rikedom och makt i en utbrytarstat på
Moran. Det var under den här tiden som Cenah började beskriva sig själv som Isets arvtagare och de
vildaste rykten spreds om hans kraft och märkliga band till Iset. Han omgav sig med attribut som
tidigare associerats med Iset och band en av Isets forna tjänare, demonen [Katharketor] till sig.

Cenah Saribs upprorshär bestående av patriotiska [Ikine] och opportunistiska phunguser vann flera
viktiga slag mot Phunguwes förtunnade och utspridda militär och Cenah lyckades ta kontrollen över
hela [Moran][Morans] och åtskilliga andra öar från Phunguwe, och hans härmakt växte snabbt. Den
fornstora [gerasiska] kulturen fick en renässans under Cenah, en sista skälvande dödsryckning, och
skulpturkonst, teater och arkitektur frodades. Städer och fortifikationer som ödelagts eller fått
förfalla efter [Lubandu-rikets] fall återuppbyggdes, och de allra sista [gerasiska codexi]
producerades. I många år pågick så vad som idag kallas [Det sista lubandiska kriget]. Cenah Sarib
hade för avsikt att skapa ett nytt lubandiskt rike och hålla det, och trodde inte att phunguserna
skulle ha medel eller incitament nog att återerövra det så länge han höll sig borta från de
viktigaste öarna, som [Oriton] och [Lohemo]. I slutänden blev det dock inte som Cenah trott,
Phunguwe lade enorma mängder resurser på att krossa honom (något som bidrog till att deras rike
kollapsade), och det sista lubandiska riket gick i graven.

Bland det sista phunguwes armé gjorde innan den lämnade Moran var att påbörja en total demolering av
[Karakandu], där Cenah haft sitt palats. Detta stoppades av [Huhuemate], som lovade att vakta
Karakandus hemlighet i utbyte mot att phunguserna lämnade dess uråldriga byggnader ifred.

På Moran ses Cenah idag som en stor hjälte, kanske den störste efter Iset. Listan över hans styrkor
och egenskaper är mycket lång och han framställs av många, särskilt bland de patriotiska
rebellpiraterna, som en förebild för alla ikine. Genom milennierna har han givetvis mytologiserats
något enormt, men minsta antydan om att en ikines utsago om Cenahs styrka kanske är något överdriven
kommer att resultera i omedelbara repressalier.

  [Isets]: Iset
  [Phunguwe]: Phunguwe
  [Morans]: Moran
  [Katharketor]: Katharketor
  [Ikine]: Ikine
  [gerasiska]: Geraserna
  [Lubandu-rikets]: Gerasiska_riket
  [gerasiska codexi]: Gerasiska_codexi
  [Det sista lubandiska kriget]: Det_sista_lubandiska_kriget
  [Oriton]: Oriton
  [Lohemo]: Lohemo
  [Karakandu]: Karakandu
  [Huhuemate]: Huhuemate