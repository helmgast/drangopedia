---
author: Joel
created_at: '2014-08-30T02:22:27Z'
id: Elsevir
links:
  category:
  - De vita svalorna på berget Vostram
title: Elsevir
---

Elsevir är primärt mån om att det råder fred vid "hennes" kloster. Hon är övertygad om att interna
motsättningar är det största hotet mot en organisation och ser det som sin viktigaste uppgift att
medla i konflikter och lösa sådana problem som annars hade kunnat hota klostrets sammanhållning. Hon
är inte så harmlös som först kan verka, och har vissa aningar om vad Esclarmonda sysslar med.

Elsevir kommer inledningsvis att motarbeta alla försök att närma sig klostrets hemligheter, och
kommer sätta käppar i hjulet för vem som än söker gräva i de senaste veckornas mystiska händelser.
Abedissan är dock betydligt mer resursrik än hon ger intryck av, och gör kontinuerligt egna
efterforskningar.

När hon till fullo förstått vad som håller på att hända kommer hon, om hon får agera obehindrat,
anklaga Esclarmonde för heresi och låta Herm Nove-riddarna fänglsa henne. Därefter planerar hon att
låta Zälgu sitta kvar i observatoriets källare för att på sikt lära sig själv att på bästa sätt
utnyttja eterpaddans profetiska förmågor.

Motivation: Skydda klostret och nunnorna, upprätthålla status quo

Kunskap: Elzevir vet att Esclarmonda har åkallat någon slags kosmisk varelse till observatoriet, hon
är inte överdrivet oroad över detta, utan hoppas snarare att Esclarmondas himmelsvarelse ska komma
klostret till gagn. Abedissan har dock starka misstankar om att Esclarmonde även är inblandad i
mordet på Castellosa, något som Elsevir tycker är sju resor värre. Elsevir har talat med
Esclarmonde, och den sistnämnde har implicit lovat att inte skada fler daaktroende, ett löfte som
hon inte på något sätt bryr sig om att hålla.

**Elsevirs kammare**\
Lite för sig själv, högt upp i en korridor som också leder ner till matsalen, har abbedissan sin
kammare. Det är ett tämligen stort rum med en riktig säng, flera stora hyllor längs väggarna och ett
prydligt ordnat skrivbord. Elsevir själv, som en är en mycket noggrann och organiserad slags ledare,
spenderar mycket tid med att fylla i luntor, föra anteckningar och planera och detaljstyra klostrets
olika verksamheter och behov.

**Påkomna!**\
Om rollpersonerna någonsin blir påkomna snokandes där de inte borde vara, eller när de borde vara på
gudstjänst, kommer de att skickas till moder Elzevir för upptuktelse. Klarar rollpersonerna sig bra
och är i gasen kan Påkomna! vara en onödig bromskloss, om de däremot är lite vacklande är händelsen
en god möjlighet att först låta Elzevir besvara vissa av deras frågor, för att därefter, som straff,
skicka iväg dem till en plats där de kan inhämta ännu fler ledtrådar.

I vanliga fall hade inte abedissan själv tagit tag i alla dylika överträdelser, men belägringe och
Castellosas död har gjort Elsevir mån om att bevara lugnet på klostret och hantera allt sådant
själv.

Elsevir är orolig för att någon ska komma Esclarmonda på spåren, dels för att det rabalder detta
hade orsakat, och dels av rädsla för att priorinnan hade skadat dem.

Även om rollpersonerna är oroliga för att bli straffade kommer inte abedissan att gå hårt åt dem.
Elzevir vill övertyga våra noviser om att inget gott kan komma ur att springa omkring och rota i
andras angelägen och samtidigt hålla sig på god fot med rollpersonerna. Faktum är att
"utskällningen" kan vara en möjlighet att ställa frågor till abedissan, vissa som hon faktiskt kan
tänkas svara på.

Om rollpersonerna lägger fram bevis, exempelvis för Esclarmondes inblanding i mordet, kommer Elsevir
att göra sitt bästa för att vifta bort detta på linjen "detta var allvarliga anklagelser, jag
behöver se över det här noga".

Hur som helst åtdöms rollpersonerna ett tämligen lindrigt straff, nämligen att tvingas spendera en
klostertimme med att agera kökshandräckning under den fruktade syster Almuc, se scenen Köket. De kan
eventuellt skickas någon annanstans, om de t ex saknar viktiga ledtrådar från sjukstugan är det
bättre att skicka dem dit.

Om rollpersonerna skulle åka fast en gång till kommer de automatiskt att skickas att hjälpa till
någonstans i klostret, se i detta fall till att skicka dem någonstans där de behöver vara. Att låta
rollpersonerna bli "straffade" av Elsevir en andra gång får ses som en nödlösning om rollpersonerna
inte kommer någonvart. Ingen ytterligare scen med Elsevir är nödvändig.