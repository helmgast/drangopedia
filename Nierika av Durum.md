---
created_at: '2011-06-21T23:57:31Z'
id: Nierika av Durum
links:
  category:
  - Adelsdamer
  - Drunokier
  - Jungfrur
  - Politiska spelpjäser
  - Väna damer
  - Ätten Trevena
  mention:
  - Jolanta av Harzád
  - Malkom Trevena
  - Nicoz Mehzinor
  - Yorak van Culnar
  occurrence:
  - Nierika_av_Durum.jpg
title: Nierika av Durum
---

![Nierikas personliga vapen] Nierika är dotter till [Malkom Trevena], med hans andra hustru [Jolanta
av Harzád]. Eftersom Nierikas ätt alltjämt är mäktig och inflytelserik, trots att den för tillfället
är i en salig röra, har den ogifta Nierika blivit en hett eftertraktat bricka i spelet om vad det
ska bli av dessa resurser, något hon själv i allra högsta grad inte är förtjust i. Det blir inte
bättre av [Yorak van Culnar] är en av dem som visat störst intresse.

Hon har på sistone bott som gäst hos [Hertigen av Val Timan] som hon har ett vänskapligt, men inte
okomplicerat förhållande till. En av hennes fars sista önskemål var att hon skulle stanna där och få
hertigens hjälp att hitta ett gott parti.

Nierika må vara en förhållandevis skör dam och tämligen försvarslös i en rent fysisk konflikt, men
hon är en stolt och viljestark kvinna med både skinn på näsan och en sund självdistans. Även om hon
inte kunnat göra så mycket åt att hon vid flera tillfällen bollats fram och tillbaks mellan olika
fraktioner har hon varken tappat mod eller hopp, och kan därför visa sig överraskande svår att gifta
bort mot sin vilja, särskilt som hon insisterar på att äkta inget sämre än en prins (eller möjligen
en sabrisk hertig). Den ådra av bitterhet och frustration som finns hos henne kan hon med lätthet
dölja genom att helt sonika vara bedårande.

Nierika är blek och grönögd, som de flesta av Trevena-ätten, med rakt, linblont hår som hon gärna
håller utslaget, jungfru som hon är. Hon är ganska lång, smal och klent byggd, men i god fysisk
kondition, särskilt som hon roas av ritt och falkjakt. Hon bär allra helst en sidenklänning med
snedrutat mönster i Trevenaättens röda och vita färger, och gör så med stolthet.

  [Nierikas personliga vapen]: Nierika_av_Durum.jpg "Nierikas personliga vapen"
  [Malkom Trevena]: Malkom_Trevena
  [Jolanta av Harzád]: Jolanta_av_Harzád
  [Yorak van Culnar]: Yorak_van_Culnar
  [Hertigen av Val Timan]: Nicoz_Mehzinor