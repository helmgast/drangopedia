---
author: Joel
created_at: '2011-02-24T13:13:11Z'
id: Yolicmir
links:
  category:
  - Dödsbesvärjare
  - Inte alla indianer i kanoten
  - Lischar
  - Skämt som gått för långt
  mention:
  - Ljusets Riddare
title: Yolicmir
---

Yolicmir är de sorgliga resterna av de fornstora magikerna Y'ol, Licn och Imir, som gått igenom även
den mest avancerade dödsbesvärjarens alla knep (och några därtill) för att lura döden. Deras
nuvarande form är ett mishmash av omaka kroppsdelar, illa ihopsydda till något som mot alla odds
bildar en relativt ordinär humanoid skepnad, dock med tre huvuden på sina axlar. Efter sekler som
lischar och och andra former av allsköns vandöda knytt har de tre besvärjarna genom sina många och
våldsamma dödar bara nog med delar för att skrapa ihop till en någorlunda hel kropp. De återfinns
oftast högst upp i Imirs mörka fästning Lztor där de plottar för att manipulera naturlagarna, skapa
nya väsen och strukturera om världens geografi på en massiv skala. Lyckligtvis för världen pendlar
deras olika personligheter mellan burdus och liderlig, misantropisk och svartsynt samt kacklande och
vansinnig vilket garanterar att de så gott som aldrig någonsin är överens. Deras oftast återkommande
projekt är en gruvlig hämnd på deras svurna ärkefiender, krigarorden [Ljusets Riddare], men det
fallerar oftast på att de inte kan finna en hämnd gruvlig nog, eller minnas vad det är de skulle
hämnas.

  [Ljusets Riddare]: Ljusets_Riddare