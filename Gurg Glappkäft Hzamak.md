---
created_at: '2011-02-15T15:40:57Z'
id: Gurg Glappkäft Hzamak
links:
  category:
  - Köttmånglare
  - Marnakhtiraker
  mention:
  - Homaxrat Hzamak
  - Khaziz klan Zolod
  - 'Mar-rasha'
  - Omo
  - 'Sho Boka Sham-Ukin'
  - Zarets Wergu
title: 'Gurg ''Glappkäft'' Hzamak'
---

Marnakhtiraken Gurg Glappkäft är Garandors mest ökände slavhandlare, en råbarkad och elak, men
tämligen framgångsrik, typ. Han började sin bana i ljusskygga kretsar i Västmark, men slutade
omsider upp i Stora Arkipelagen där han blivit en vanlig syn på Garandors ökända slavmarknad. Få
personer i staden har sådan koll på tillgång och efterfrågan på mänskliga handelsvaror som Gurg, och
med sitt stora kontaktnät av intressenter kan han få det mesta sålt fort och smidigt, såväl genom
diskreta överenskommelser som öppen budgivning på marknaden. Han är inte överdrivet pålitlig, dock,
och känd för att försöka ta ut överpriser och bedriva falsk marknadsföring, vilket lett till en
gryende konflikt med Zoloddvärgen [Khaziz], som nog gärna skulle karva ut en större bit av kakan som
stadens människohandel utgör.

Det ryktas att Gurg Glappkäft egentligen lyder under den momolanska trokkan [Homaxrat Hzamak], vars
hus han tillhör. Andra rykten gör emellertid gällande att han står under [Zarets Wergus] och dennes
handelshus [Mar-Rashas] beskydd. Gurg ska visst ha tröttnat på att prångla billiga galärslavar till
[Sho Boka Sham-Ukin] och prostituerade till sunkiga bordeller, och ihop med Zarets Wergu börjat leta
efter mer lukrativt kött. Hur är det till exempel med de där rykten om hemliga alviska bosättningar
på [Omo]?

Gurg har tämligen människolik anatomi, med rak hållning och relativt korta armar. Han bär sitt hår i
en lång hårpiska och har anlagt ett nätt getskägg, men avskyr Garandors ständiga sol och gömmer sitt
ansikte under en stor slokhatt, som får hans ögon att glimma i skuggan under brättet. Han bär
ständigt en piska att läxa upp bångstyriga slavar och underhuggare med, och är ständigt
ackompanjerad av ett entourage av lismande gûrder.

**Resurser: 11 (Slavar, underhuggare)**

  [Khaziz]: Khaziz_klan_Zolod
  [Homaxrat Hzamak]: Homaxrat_Hzamak
  [Zarets Wergus]: Zarets_Wergu
  [Mar-Rashas]: Mar-rasha
  [Sho Boka Sham-Ukin]: Sho_Boka_Sham-Ukin
  [Omo]: Omo