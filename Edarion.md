---
author: Ymir
created_at: '2014-08-03T22:22:41Z'
id: Edarion
links:
  category:
  - Lojalister
  - Thismalver
  - Upphittade saker
  mention:
  - Alkharzan
  - Drunok
  - Inåtvändhet
  - 'Techar t''an Carhir'
  - Thizara
  - Valdemar Trevena
  - Valis Tarazcan
title: Edarion
---

Edarion är en thismälva som tillbringade merparten av sitt liv som slav under en prominent mystiker
och magiker i [Alkharzan], upp över öronen i sin herres experiment med mörka krafter. Hon gavs
emellertid i gåva åt lady [Thizara], som beslöt att använda hennes talanger för eget bruk och tog
med henne till [Drunok]. Edarion är både vacker, lojal och stridbar, men hon är gammal med
människors mått mätt, över 100 år; åren och den långa tiden som slav har tärt på henne, och hon är
på gränsen till [Inåtvändhet]. Kanske just därför fann hon en själfrände i sir [Techar t'an Carhir],
och även om deras relation tyckts tämligen platonisk för andras ögon rör det sig nog ändå om någon
form av kärlek.

Edarion är sedan en tid tillbaka spårlöst försvunnen ihop med sir [Valis Tarazcan], i vars sällskap
hon skickades till Jargien för att nysta i [Valdemar Trevenas] förehavanden. Sir Techar har flera
gånger nämnt möjligheten att åka och leta efter henne, men mer eller mindre inåtvänd som han är har
han inte själv gjort slag i saken, och tycks numera stoiskt ta för givet att Edarion är död.

  [Alkharzan]: Alkharzan
  [Thizara]: Thizara
  [Drunok]: Drunok
  [Inåtvändhet]: Inåtvändhet
  [Techar t'an Carhir]: Techar_tan_Carhir
  [Valis Tarazcan]: Valis_Tarazcan
  [Valdemar Trevenas]: Valdemar_Trevena