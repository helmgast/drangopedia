---
created_at: '2013-08-09T20:25:55Z'
id: Phunguwe
links:
  category:
  - Folkslag
  - Människofolk
  mention:
  - 'Asha-hi-Rísha'
  - Awane
  - Dabu
  - De tusen öarnas krig
  - Forion
  - 'Hajan-wali'
  - Kiva
  - Lubanduriket
  - Norra alliansen
  - 'Ok''oaru'
  - Olúdamare
  - Stora arkipelagen
  - Tainoa
  - Tarasharkriget
  - Triadkrigen
title: Phunguwe
---

Ett folkslag som historiskt bebott [Forion] och [Stora arkipelagen]. De finns inte kvar i våra dagar
per se, men både [Awane] och [Ok'oaru] har i olika sammanhang betraktats som dess arvtagare, även
den forianska [Hajan-wali]-dynastin har indikerats som ättling i rakt nedstigande led till
phungusiska furstar.

Historia
--------

Phunguwe var ursprungligen ett [Olúdamare]-ord för den koalition av stadsstater som sträckte sig
från södra [Dabu] till [Asha-hi-Ríshas] kwongan. Till följd av [Kivas] undergång skedde stora
politiska omvälvningar och Dabu närmade sig total ekonomisk kollaps. Phunguwe, som tidigare primärt
hållits i schack av Dabu, tog tillfället i akt och expanderade hastigt över Forion.

Phunguwe växte fram som erövrarkultur och lämnade helt sin ödmjuka bakgrund. Man omformade sitt
växande rike till ett kejsardöme, en mytbild om ett gudalovat världsherravälde växte fram, och man
pratade om att Phunguwes öde manifesterades i dess erövringar.

Av olika anledningar gjorde Phunguwe så en stor maritim framryckning österut med start år 6023 ark.
Ett halvt sekel senare hade de phungusiska erövrarna trängt tillbaka det mesta av de [tidigare
härskarna] och i hundratals år däefter skulle Phunguwe vara eller konkurrera om titeln som
arkipelagens suveräna härskare.

Phunguwe var bara inblandade i [Triadkrigens] tusenåriga historias slutskede, och blev slutligen
strået som knäckte kamelens rygg. Efter att ha krossat [Tainoa][tidigare härskarna] var det den
phungusiska flottan som slutligen besegrade [lubanderna], och med start 6226 utverkade phunguserna
nära nog total dominans över arkipelagen.

Slutet på den phungusiska eran inleddes med tilltagande problem hemma i Forion. Åratal av missväxt,
invaderande barbarer och inbördeskrig hade långsamt nött ner Phunguwe proper, och när de phungusiska
ståthållarna i arkipelagen fick order från kejsarna om att skicka allt mer resurser till Forion fick
de otrevliga valet mellan att döma antingen Forion eller Stora arkipelagen till svält och misär.

Vissa phunguser gjorde uppror mot kejsaren och utropade egna stater, andra inledde en desperat
rovdrift på mat, guld och slavar för att skeppa tillbaka till Forion. Slutresultatet blev emellertid
det samma, Phunguwe gick under som statsbildning, arkipelagen exploderade i revolter, krig och
anarki, och med tiden försvann helt termen phungusisk som kulturell markör.

Efterspel
---------

Phunguwes kollaps ledde direkt till [De tusen öarnas krig] och obeskrivliga mängder kaos, lidande
och förödelse. Inte förrän upprättandet av [Norra alliansen] och [tarasharkrigets] slut skulle
arkipelagen återigen känna ett modikum av lugn och stabilitet. Vid det laget var Phunguwe bara ett
ord, en viskning från en sedan länge svunnen tid. De som satt sig in i arkipelagens kulturbildning
har emellertid påpekat att den phungusiska kulturens inverkan på arkipelagen i allmänhet och [Awane]
i synnerhet inte kan överskattas. Inom alla områden, från språk och mat till vapen och magitradition
(och även ren fysiologi) märks alltjämt de phungusiska influenserna.

  [Forion]: Forion
  [Stora arkipelagen]: Stora_arkipelagen
  [Awane]: Awane
  [Ok'oaru]: Okoaru
  [Hajan-wali]: Hajan-wali
  [Olúdamare]: Olúdamare
  [Dabu]: Dabu
  [Asha-hi-Ríshas]: Asha-hi-Rísha
  [Kivas]: Kiva
  [tidigare härskarna]: Tainoa
  [Triadkrigens]: Triadkrigen
  [lubanderna]: Lubanduriket
  [De tusen öarnas krig]: De_tusen_öarnas_krig
  [Norra alliansen]: Norra_alliansen
  [tarasharkrigets]: Tarasharkriget