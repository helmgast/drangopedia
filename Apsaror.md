---
created_at: '2014-10-05T05:00:59Z'
id: Apsaror
links:
  category:
  - Danserskor
  - Elementarväsen
  - Folk i luften
  - Magiska varelser
  - Musikaliska begåvningar
  - Mångarmade
  - Primalväsen
  mention:
  - 'Barhâ''a'
  - Damoklenes hallar
  - Ebhronitiska
  - Ediler
  - Fornzhaniska
  - Gandharver
  - Gerasiska
  - Gilani
  - Havsdjupens moder
  - Kosala Deho
  - Kuberon
  - Kynborea
  - Lingua Ignota
  - Mhîm den tusenögde
  - Norrskenshovet
  - Primalväsen
  - Sungs lära
  - Ventus
  - Vestaler
  - Yakshiner
  - Yama
  - Åskspjut
title: Apsaror
---

**Beskrivning:** Apsaror är [primalväsen] med ett band till luftens och vattnets element, höjd och
bredd och djup; de beskrivs ibland som himmelska nymfer, féer, vattendiser eller änglar. De tar sig
formen av mycket smäckra kvinnor med i stort mänskliga drag, men exotiska hudfärger såsom grå, blå
eller orange, och inte sällan fyra armar. Ögonen är stora och mandelformade, och håret långt och
böljande, svart eller i en mörkare nyans av apsarans hudfärg, uppsatt i en stor gyllene krona.
Apsaror bär i regel höftskynken, byxor eller svepningar i utomvärldsliga, skira material och smycken
av pärlor, pärlemor, bärnsten, ametist och korall. De rör sig kattlikt lätt och smidigt, men kan
flyga och simma lika fort och graciöst som de kan springa. De bär sällan vapen, utan snarare
märkliga lutor, flöjter, skålar och bjällror med vilka de kan skapa överjordiskt vacker musik.

**Utbredning:** Apsaror fungerar i många mytologier som tjänarinnor under lufthavens gudar, i
synnerhet [Mhîm den tusenögde] och [Yama]. De kan uppenbara sig var som helst i världen, men tycks
egentligen höra hemma på andeplanet, i [Damoklenes hallar], eller i gåtfulla svunna riken såsom
[Kynborea] och [Kosala Deho], där de tros ha varit hovdanserskor åt glömda gudakonungar. En grupp av
illvilliga apsaror sägs tjäna [Kuberon] vid [Norrskenshovet] i Skugglanden, en liten grupp är
härolder åt [Havsdjupens moder]. Starkast är apsarorna dock associerade med [Sungs lära], där de ses
som himmelska förkroppsliganden av enkelhetens princip och vördas högre än alla andra varelser.
Apsaror ogillar ensamhet, och uppträder alltid antingen i par eller ihop med mäktigare väsen,
[Ediler] i synnerhet. Västerländska lärda placerar apsarorna i en triad av elementarnymfer med
[vestalerna] och [yakshinerna], även om vestalerna och yakshinerna representerar varsitt element där
apsarorna representerar två. Detta är dock i linje med den store tänkaren [Gilanis] teorier, då han
menade att moln är himmelskt vatten, och strömmar är subakvatiska vindar. Andra mystiker ser snarare
apsarorna i relation till en högre kategori väsen kallade [Gandharver], som är gudarnas sångare och
skapar ackompanjemanget till apsarornas dans.

**Beteende:** Apsaror är entusiastiska och nyfikna, men besitter visdom och kunskap långt bortom
sina skenbara år. Deras passion ligger i skönhet, och medan de generellt inte är alltför
intresserade av dödliga varelsers samhällen kan de lätt fascineras av konst, musik, fysisk skönhet
och alla sorts estetik. De tenderar att ha dåligt tålamod med dödliga varelser, och vill att de ska
se skönheten i världen som apsarorna gör det, dansa i vindarna och vågorna som då världen var ung.
Om någon primalvarelse någonsin på allvar blir förälskad i en människa är det en apsara, då hennes
hjärta är vidöppet för alla som kan ge henne mer skönhet i sin existens. Nyckfullhet och
egensinnighet till trots när apsaror en slags pliktkänsla, men den hålls mer i schack av en vetskap
om kosmos ordning än någon egentlig moral. I en apsaras värld avstår man från stöld och kidnappning
inte för att stöld och kidnappning är fel, utan för att någon större och starkare kanske tar illa
upp. Men apsarorna är för den sakens skull sällan elaka eller lömska, i kontrast till [vestalerna];
snarare har de en viss empati och en grundläggande vilja att göra världen till en bra plats.
Undantaget är enstaka apsaror som korrumperats i tjänst hos vredsinta och grymma herrar, och blivit
sadistiska monster utan nåd. De flesta apsaror är mediokra kombatanter, men inte fega, och undviker
strid om de inte har support; de kommer i det läget att använda sin överlägsna flygförmåga för att
sväva och dansa undan alla attacker medan de använder magi och förtrollade [Åskspjut] mot fienden. I
ett trängt läge flyr de genom att lägga Luftharmoni på sig själva, eller helt sonika flyga iväg. De
kan även försöka undvika strid genom att lugna en spänd situation med sin magiska musik.

**Nedkallning:** Apsaror har vid tillfälle nedkallats genom en ohelig kombination av 'Nedkalla' samt
'Luftharmoni'. 'Rumsharmoni' och 'Vattenharmoni'. Detta gör dem relativt omständiga att nedkalla,
trots deras jämförelsevis låga rang, men det är inte känt om det föreligger någon smidigare metod;
mûhadinska mystiker har försökt upptäcka en kombinationseffekt som inkluderar både luft och vatten,
i linje med Gilanis tankar, men utan resultat, kanske för att det finns ett motstånd i vissa läger
mot att forska på apsaror då de ses som celestiala tjänarinnor åt Mhîm och vindänglar i [Livet
mellan liven].

Apsara \[Rang 4\]
-----------------

**STY:** 8 \[3T6-2\] **SYN:** 16 \[4T6\]\
**TÅL:** 10 \[3T6\] **HÖR:** 16 \[4T6\]\
**RÖR:** 22 \[5T6+2\] **AND:** 10 \[3T6\]\
**PER:** 16 \[4T6\] **MAG:** 10 \[3T6\]\
**PSY:** 12 \[3T6+2\]\
**VIL:** 14 \[3T6+4\]\
**BIL:** 12 \[2T6+5\] **AGG:** 7 – Hotar (Observerar)\
**Förflyttning:** 10 m/runda\*,**BF:** 9,5 kg**UK:** 7 rutor\
**Chockvärde:** 11,**Skadetålighet:** 5 rutor,**VINIT:** 10,**Insikt:** 7,**Qadosh**: 5

*\*Apsaran kan flyga och simma upp till 3 gånger denna hastighet.*

**Anfallsmanövrer (närstrid):**\
Slag (13), ObK1T6+3, Bryt(-), SI (1/2)\
Grepp (13), Spec\*\*, Bryt(-), SI (1/2)\
[Åskspjut] (13), ObS5T6+3, Bryt(20), SI (4/2).\
*\*\*Apsarors fyra armar gör det alltid en nivå (Ob1T6) lättare för dem att hålla fast någon.
Observera att deras bärförmåga halveras när de flyger.*

**Anfallsmanövrer (avstånd):**\
Åskspjut (15), 5-20-40-80, ObH5T6, ObH4T6+2, ObH3T6+3, ObH2T6+2, Bryt (20)

**Försvarsmanövrer:** Undvika (18)

**Träfftabell:** Fyrarmade humanoider

**Rustning:** Generellt: \[H0, K0, S0\]\
Apsarakrona \[H13, K11, S5\], skyddar 3

**Färdigheter:** Alstra topotropi\*\*\* 9, Alstra pneumotropi\*\*\* 15, Alstra hydrotropi\*\*\* 12,
Besvärjelse 14, Dansa 20, Djurlära 10, Etikett 12, Flyga 20, Förföra 13, Geografi 10, <Hantverk> 14,
Lagkunskap 10, Musik 17, Ockultism 12, Schamanism 8, Simma 18, Sjunga 16, Smyga 16, Stridsvana 9,
Speja 15, Spåra 10, Söka 10, Teoretisk magi 6, Transformering 10, Undvika 18, Växtlära 10,
Överlevnad 10, Övertala 11

*\*\*\*Apsaror är naturligt magiska och alstrar topotropi, pneumotropi och hydrotropi en nivå
lättare (-Ob1T6). Svårigheten kan dock aldrig gå under mycket lätt (Ob1T6).*

**Besvärjelser:** Apsaror improviserar magi utifrån effekter som Animera moln, Blodförtunning,
Chockvåg, Dimma, Gestalta, Kontrollera sylf, Kontrollera undin, Kreativitet, Luftharmoni, Mareld,
Nederbörd, Telepati, Turbulens, Vindskri, Vattenharmoni, Vattenprojektion, Vattententakler,
Vokalisering, Åkalla österns Lokapāla, Åkalla djupshavsbest och Åkalla västerns Lokapāla.

**Språk:** Apsaror tycks kunna tala och skriva åtskilliga av Mundanas språk, inklusive lite [Lingua
Ignota], men många verkar framförallt tala [Fornzhaniska], [Gerasiska] eller [Ebhronitiska], och det
är dessa språk de brukar när de väver magi. Alla apsaror behärskar även [Ventus], vindarnas språk.

**Egenskaper:** Apsaror kan flyga och sväva obehindrat trots att de som bäst har rudimentära vingar,
och ser sällan någon egentlig anledning att låta fötterna nudda marken. De kan väva magi med
färdigheterna 'Dansa' och 'Musik' istället för besvärjelse, om de vill. De kan viljemässigt höja
eller sänka svårigheten för alla slag för Aggression, Amor och Tro med en nivå inom syn/hörhåll för
sin dans och musik. De kan viljemässigt kontrollera vindar och vågor inom 50 meter, ökande eller
minskande deras styrka med 1T3 nivåer; denna effekt är kumulativ på så sätt att multipla apsaror kan
öka/minska styrkan ytterligare en nivå per apsara. De kan även skapa och förändra moln på mindre
skala, till exempel lägga en liten by under molntäcke eller skapa klar sikt åt ett skepp. För
svårare prestationer krävs lyckade slag mot VIL. En apsara som lägger effekterna 'Vattenharmoni'
eller 'Luftharmoni' med fyra magnituder på sig själv blir ett med elementen under varaktigheten, och
manifesterar sig som en vagt kvinnlig skepnad av damm eller vatten; regeltekniskt räknas hon då som
en besjälad sylf eller undin av fjärde rangen. I denna form får hon den aktuella elementarvarelsens
samtliga egenskaper, och kan färdas över världen som om hon befanns sig på andeplanet. Hon kan dock
inte prata, använda magi eller sina förmågor att manipulera luft och vatten. Apsaror kan aldrig
drabbas av syrebrist och aldrig frysa, men väl krossas av tryck och av höga fall, som vanliga
levande varelser. De tar halv skada av effekter som 'Blixt', 'Högtrycksstråle', 'Obalansera
kroppsvätska' och 'Rakbladsvind'. Apsaror i fysisk form läker skador och återhämtar utmattning
dubbelt så fort som vanliga människor, och drabbas aldrig av infektioner. En apsara som dödas i den
fysiska världen återvänder till andeplanet om hon inte lyckas med ett svårt slag mot VIL, i vilket
fall hon kan dröja sig kvar på Mundana som en diffus kvinnlig skepnad av damm eller vatten; detta
räknas som en besjälad undin eller sylf av rang 4, som bara kan kontrolleras om man känner till dess
Sanna namn. En apsara på andeplanet kan inte själv skapa sig en ny fysisk kropp; däremot kan hon
orientera sig tillräckligt väl för att omsider ta sig till någon annan som kan göra det åt henne.

  [primalväsen]: Primalväsen
  [Mhîm den tusenögde]: Mhîm_den_tusenögde
  [Yama]: Yama
  [Damoklenes hallar]: Damoklenes_hallar
  [Kynborea]: Kynborea
  [Kosala Deho]: Kosala_Deho
  [Kuberon]: Kuberon
  [Norrskenshovet]: Norrskenshovet
  [Havsdjupens moder]: Havsdjupens_moder
  [Sungs lära]: Sungs_lära
  [Ediler]: Ediler
  [vestalerna]: Vestaler
  [yakshinerna]: Yakshiner
  [Gilanis]: Gilani
  [Gandharver]: Gandharver
  [Åskspjut]: Åskspjut
  [Livet mellan liven]: Barhâa
  [Lingua Ignota]: Lingua_Ignota
  [Fornzhaniska]: Fornzhaniska
  [Gerasiska]: Gerasiska
  [Ebhronitiska]: Ebhronitiska
  [Ventus]: Ventus