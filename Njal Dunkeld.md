---
created_at: '2014-06-12T04:40:18Z'
id: Njal Dunkeld
links:
  category:
  - Damarier
  - Krigshetsare
  - Riddare
  - Ätten Dunkeld
  mention:
  - Arngrim Dunkeld
  - Bernard den Okuvlige
  - Bortaï khan Orkhon
  - Gesar Tornfalk
  - Illtarierna
  - Malkom Trevena
  - Ryttarkriget
  - Tarros Dunkeld
  - Tyra av Vedrin
  occurrence:
  - Dunkeld.jpg
title: Njal Dunkeld
---

![Njal Dunkelds personliga vapen]

Njal Dunkeld är hertig av Illtariet sedan faderns död i [Ryttarkriget], och därmed ansvarig för
Drunoks befästningar mot Utmark. Han har två yngre bröder, [Arngrim] och [Tarros], samt en yngre
syster, [Tyra]. Det fanns åtminstone en syster till i syskonskaran, Ylva, men hon är död sedan en
tid tillbaka, stupad i det bakhåll som kostade även [Bernard den Okuvlige] en son. Likt de flesta av
sin ätt är hertig Njal känd som en stridslysten och råbarkad figur, men inte överdrivet respekterad
eftersom Dunkeld, ursprungligen av damarisk härkomst, tillhör nyadeln i Drunok. Därtill har
[illtarierna] länge krävt en hertig av illtariskt ursprung, och Njals något tafatta och väldigt
beräknade försök att uppvakta illtariska högborna damer har inte hittils burit frukt. Som hertig är
Njal en känd krigshetsare och därför en entusiastisk supporter av sin vasallfurstinna drottning
[Bortaï khan Orkhon], och mobiliserade snabbt och effektivt Illtariet för hennes räkning när det
vankades krig mot hertig [Malkom] i norr. Jämfört med sina bröder, och faktiskt även sin syster, är
Njal dock relativt tillbakadragen, och föredrar att administrera och leda bakom kulisserna. Rykten
gör gällande att han är fullt inbegripen med sådant i detta nu, då han i skymundan förbereder sina
vasaller för det stora, ärofyllda krig mot Jargien som han hoppas snart ska komma till stånd.

Viktiga vasaller:

-   [Arngrim Dunkeld][Arngrim], jarl av Vedrin.
-   [Gesar Tornfalk], jarl av Varád.

  [Njal Dunkelds personliga vapen]: Dunkeld.jpg "Njal Dunkelds personliga vapen"
  [Ryttarkriget]: Ryttarkriget
  [Arngrim]: Arngrim_Dunkeld
  [Tarros]: Tarros_Dunkeld
  [Tyra]: Tyra_av_Vedrin
  [Bernard den Okuvlige]: Bernard_den_Okuvlige
  [illtarierna]: Illtarierna
  [Bortaï khan Orkhon]: Bortaï_khan_Orkhon
  [Malkom]: Malkom_Trevena
  [Gesar Tornfalk]: Gesar_Tornfalk