---
created_at: '2012-10-01T07:03:04Z'
id: Sayat ben Novak
links:
  category:
  - Historiska personer
  - Musikaliska begåvningar
  - Poeter
  - Västlandens historia
  mention:
  - Chahariska
  - De Upphöjda
  - Haxamaniterna
  - Kajikerna
  - Kashi
  - 'Khoja-dynastin'
  - Navakisk lyrik
  - 'Talimhad-dynastin'
  - Wazûl
title: Sayat ben Novak
---

Sayat ben Novak var en [Wazûl], en zhanisk trubadur, som idag är vida hyllad som en av de främsta
som levat. Han växte upp i en [kajikisk] hovtjänarfamilj kort efter [Haxamaniternas] era, och
utvecklade en talang för musik och poesi som vann både folkets och [De upphöjdas] hjärtan. Sayat
försökte bevara den edronitiska musiktraditionen, i synnerhet [chahariska] sånger och dikter, som
han höll för vackrare än några andra. I hans egen lyrik smälte mûhadinsk tradition samman med
chahariska melodier och stilgrepp till en helt ny musikstil, sedermera kallad den [Navakiska]. Efter
att ha förälskat sig i självaste Mhîmens dotter föll Sayat ben Novak i onåd vid hovet, och
tillbringade resten av sitt liv som en kringflackande bard under [Khoja-dynastins] kaotiska era, och
det finns nästan lika många historier om hans öden och äventyr som det finns sånger bevarade av
honom. Han slutade sina dagar i ett tempel nära [Kashi], mördad av soldater under emir Ifkhur Agha,
som året därpå hjälpte [Talimhad-dynastin] till makten. Sayat efterlämnade nästan 250 sånger och
dikter på mûhadinska och en handfull på chahariska, och de flesta utom de mest samtidspolitiska
framförs än idag.

  [Wazûl]: Wazûl
  [kajikisk]: Kajikerna
  [Haxamaniternas]: Haxamaniterna
  [De upphöjdas]: De_Upphöjda
  [chahariska]: Chahariska
  [Navakiska]: Navakisk_lyrik
  [Khoja-dynastins]: Khoja-dynastin
  [Kashi]: Kashi
  [Talimhad-dynastin]: Talimhad-dynastin