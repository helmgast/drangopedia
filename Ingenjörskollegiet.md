---
author: Ymir
category:
- Fraktioner
- Galna uppfinnare
- Sabrier
created_at: '2012-09-22T21:19:29Z'
id: ingenjörskollegiet
title: Ingenjörskollegiet
---
Ingenjörskollegiet grundades för att hjälpa den tämligen primitivt feudula sabriska krigsmaskinen att hålla jämna steg med andra nationers allt modernare krigsföring. Ursprungligen utbildade Ingenjörskollegierna stridsingenjörer, eller encingneris, adelsmän och officerare som förväntades kunna använda sin utbildning till att träna och utrusta sina egna trupper. På den tiden handlade utbildningen mest om belägringsmaskiner, arkitektur och sabotage.

Kollegiet växte emellertid och genomgick flera förändringar. Likt [Legio Colonan] hade gjort tidigare beslutade man att ta emot ofrälse i kollegierna. Detta ledde till att kollegierna växte, och kom med tiden att hålla sig med egna trupper. Idag skiljer man på kollegierna, som är akademier, och ingenjörskåren, som är organisationens egna väpnade förband.

Ingenjörskåren är uppdelad i tre grenar, Sjöingenjörerna, Pionjärkåren och Fältingenjörerna.

Ingenjörskollegiet har i sin tur två specialiserade underakademier eller scholae, Den Maritima Skolan och den Esoteriska Skolan.

  [Legio Colonan]: Legio_Colonan