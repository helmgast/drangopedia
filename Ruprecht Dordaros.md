---
created_at: '2011-06-21T16:52:12Z'
id: Ruprecht Dordaros
links:
  category:
  - Drunokier
  - Drunokiska Jarlar
  - Ätten Dordaros
  mention:
  - Aldis av Altona
  - Hengil Tveskägg
  - Igor av Brek Ildun
  - Ivan Dordaros
  - Ivlis
  - Ivlis av Altona
  - Kamand Dordaros
  - Kolgrim Dordaros
  - Mircalla av Orgiva
  - Mircalla av Targus
  - Rurik Dordaros
  - Vidkun Dordaros
  - Yorak van Culnar
  occurrence:
  - Ruprecht_Dordaros_2.0.jpg
title: Ruprecht Dordaros
---

![Jarl Ruprechts personliga vapen] Ruprecht Dordaros är jarl av Nirva, ett gudsförgätet litet
jarladöme i Drunoks södra obygder, och är inte känd för några utmärkande egenskaper - han föddes
låghalt, och blev således aldrig en stor stridsman och av andra skäl ingen stor hovman heller. Folk
tenderar måhända därför att underskatta honom en smula; han är den perfekte mannen att diskret
representera sin ätts intressen i Arlon, just eftersom ingen tar någon större notis om hans närvaro.
Och i Arlon trivs han, för sin påstådda brist på egenskaper till trots är han en vän av kultur och
elegans, och insuper med väl maskerad entusiasm allt staden har att erbjuda.

Det har nyligen fallit på Ruprechts lott att arrangera en nytt giftermål åt hans systerdotter
[Mircalla], nybliven änka, en ganska otacksam uppgift av flera skäl. Dels är Mircalla själv inte
direkt stormförtjust i prospektet, dels är hon en åtrådd och inflytelserik dam av *mycket* hög börd,
och hela ärendet är därmed en väl het potatis för Ruprechts smak; han hade helst undvikit att hamna
i dylika blåsväder.

Ruprecht är ganska hårfager, med svallande, mörkbrunt hår och skägg. Han klär sig moderiktigt i
brokadtunikor, rockar och lustiga hattar, men hela hans uppenbarelse i övrigt lyser av släktens
typiskt sydröna framtoning; stel, högdragen, och ganska tråkig.

**Släktrelationer:**

-   [Ivan Dordaros], äldre bror
-   [Kamand Dordaros], yngre bror
-   [Ivlis av Altona], äldre syster, död
-   [Vidkun], [Rurik] och [Kolgrim] , brorsöner
-   [Aldis] och [Ivlis], brorsdöttrar
-   [Mircalla av Orgiva], systerdotter
-   [Yorak van Culnar], systerson
-   [Hengil Tveskägg], kusin
-   [Igor av Brek Ildun], morbror

  [Jarl Ruprechts personliga vapen]: Ruprecht_Dordaros_2.0.jpg "Jarl Ruprechts personliga vapen"
  [Mircalla]: Mircalla_av_Targus
  [Ivan Dordaros]: Ivan_Dordaros
  [Kamand Dordaros]: Kamand_Dordaros
  [Ivlis av Altona]: Ivlis_av_Altona
  [Vidkun]: Vidkun_Dordaros
  [Rurik]: Rurik_Dordaros
  [Kolgrim]: Kolgrim_Dordaros
  [Aldis]: Aldis_av_Altona
  [Ivlis]: Ivlis
  [Mircalla av Orgiva]: Mircalla_av_Orgiva
  [Yorak van Culnar]: Yorak_van_Culnar
  [Hengil Tveskägg]: Hengil_Tveskägg
  [Igor av Brek Ildun]: Igor_av_Brek_Ildun