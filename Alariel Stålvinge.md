---
author: Lycan
created_at: '2012-09-28T14:31:52Z'
id: Alariel Stålvinge
links:
  category:
  - Dödsbesvärjare
  - Hädangångna
  - Hämndlystna
  - Inte alla indianer i kanoten
  - Lischar
  - Mardrömsbränsle
  - Past the moral event horizon
  - Plågor
  - Rebeller
  - Sadister
  - Sanarialver
  - Schamaner
  - 'Tia''shi Tarivei'
  - Ärkemagiker
  mention:
  - Avgrunden
  - Dazhûrs rit
  - Drunok
  - Första Snön
  - Ishan
  - Kumbanigash den Svarte
  - Lart den Kyske
  - Liljans garde
  - Liljans råd
  - Nicoz Mehzinor
  - Rekhem
  - Sir Pindon
  - Teveletion Järnhand
  - Thizara
  - 'Tia''shi Tarivei'
  - Udanars krona
  - Vita döden
title: Alariel Stålvinge
---

Alariel var en ambitiös, begåvad och intelligent sanarialv, en gång [Liljans gardes] befälhavare,
och allt igenom sin karriär som avfällig, mordisk psykopat skulle han hata Liljegardister mest av
alla. Alariel var redan i unga år i mångt och mycket en vapendragare och praktiskt taget blodsbroder
åt den karismatiske [Teveletion], delande samma visioner och ambitioner. Tillsammans lyckades de
gravt provocera [Liljans råd], bannlystes från Sunari och gick sin egen väg, fyllda av hämndlystnad.
Men medan Teveletion aldrig gav upp sina drömmar om något större, ett konstruktivt syfte för
[Tia'shi Tarivei], tyckte Alariel att hämnd var konstruktivt nog, och hängav sig åt ett långsamt
fall ned i vansinne. Han var den mest sadistiske och hänsynslöse i en sadistisk och hänsynslös
organisation, och sedan han gjort sig tilll lisch tycktes han vältra sig i sin sanna odödlighet, och
se sig som en varelse höjd över andra alver, bräckliga väsen som patetiskt tydde sig till en falsk
odödlighet som bara drev dem i fördärvet. Han hängav sig åt att ytterligare förbättra sin odöda
kropp, och Teveletion försåg honom vid någon punkt med groteska stålvingar som kunde bära honom
genom luften. Alariel hade blivit ett hån mot allt som Liljans råd stod för, och var högst belåten
med det; med genomförandet av [Dazhûrs rit] tillfogade han och hans vänner Sanarialliansen ett svårt
slag, och Teveletion tyckte att detta fick vara tillräckligt, och att det var hög tid för Tia'shi
Tarivei att eftersträva mer meningsfulla mål. Alariel höll inte med, och stödd av [Rekhem] bröt han
med Teveletion och gick sin egen väg, uppfylld av sällssynt väl befogad hybris. Alariel hade funnit
och lagt vantarna på [Udanars krona], en artefakt som lät honom identifiera alla varelsers sanna
namn, och prövade sin nya makt i ett försök att ödelägga [Drunok].

Det ska sägas till Alariels försvar att han lyckades ganska väl; [Vita döden] spred sig som en
löpeld och dödade tusentals innan drunokierna lyckades begränsa spridningen, och trots Drunoks alla
andra problem framstod Tia'shi Tarivei och Rekhem nu som de mest angelägna. [Kumbanigash den
Svarte], [Lart den Kyske] och [Nicoz Mehzinor] ledde en expedition för att besegra Rekhem, men det
hela tjänade också som en avledande manöver mot Alariel, som förskansat sig i dödsriket, redo att
komma till Rekhems hjälp. [Thizara], [Ishan], [Första Snön] och [Sir Pindon] gjorde det omöjliga,
tog sig ned i självaste dödsriket och besegrade Alariel på hemmaplan. Ishans svärd högg hans vandöda
kropp i bitar, och Thizara inte bara slungade hans själ mot [Avgrunden], utan fångade den och
utsläckte den för alltid.

  [Liljans gardes]: Liljans_garde
  [Teveletion]: Teveletion_Järnhand
  [Liljans råd]: Liljans_råd
  [Tia'shi Tarivei]: Tiashi_Tarivei
  [Dazhûrs rit]: Dazhûrs_rit
  [Rekhem]: Rekhem
  [Udanars krona]: Udanars_krona
  [Drunok]: Drunok
  [Vita döden]: Vita_döden
  [Kumbanigash den Svarte]: Kumbanigash_den_Svarte
  [Lart den Kyske]: Lart_den_Kyske
  [Nicoz Mehzinor]: Nicoz_Mehzinor
  [Thizara]: Thizara
  [Ishan]: Ishan
  [Första Snön]: Första_Snön
  [Sir Pindon]: Sir_Pindon
  [Avgrunden]: Avgrunden