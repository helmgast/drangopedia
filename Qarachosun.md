---
author: Ymir
category:
- Fjärran riken
- Sagor och legender
created_at: '2014-06-09T14:43:02Z'
id: qarachosun
title: Qarachosun
---
Qarachosun är ett mytiskt östligt människorike som omnämns i raunländska källor från de senaste tusen åren. Eftersom raunernas [skriftspråk] numera är relativt okänt och raunerna mindre skrivkunniga än fordom är det oerhört få texter om Qarachosun som någonsin nått den västliga världens mer civiliserade delar, och de muntligt traderade berättelser som finns är fulla av motsägelser och poetiska överdrifter, det enda ständigt återkommande temat är att Qarachosun har stora grottstäder som försvar mot [Chargulerna]. Sammantaget innebär detta att sabriska, thalaskiska och jargiska lärde inte är överens om något annat än att Qarachosun tycks existera, någonstans, långt långt bort. Det verkar inte vara ett kustrike, eftersom [Ebhrons] nutida expeditioner längst den östra kontinentens kust inte gett något, men det är å andra sidan möjligt att [Kabalaorden] vet mer än de avslöjar. Ibland, särskilt i Consaber, medför raunländska handelsmän märkliga hantverksföremål och mynt med obegripliga inskriptioner, som de säger kommer från Qarachosun.

  [skriftspråk]: Rarûn-skrift
  [Chargulerna]: Chargulerna
  [Ebhrons]: Ebhron
  [Kabalaorden]: Kabalaorden