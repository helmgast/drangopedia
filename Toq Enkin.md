---
author: Lycan
created_at: '2012-09-21T09:23:51Z'
id: Toq Enkin
links:
  category:
  - De vita svalorna på berget Vostram
  - Savakunner
  mention:
  - Ϡ
title: Toq Enkin
---

En ung savakunnkrigare som suttit fängslad i klostret sedan en av de första och enda faktiska
sammandrabbningarna mellan savakunnerna och Herm Nove. Toq Enkin är en hårdför ökenkrigare och
obrottsligt lojal mot Kuchlug. På grund av språkförbistring och några olyckliga händelser (Toq
sårade allvarligt precept Adritus' löjtnant och har blivit tämligen grymt behandlad till följd av
detta) har inga seriösa försök att kommunicera med Tog gjorts från jargiernas sida.

Toq sitter fängslad i ett litet rum i ett stenhus på klostergården (se karta), tidigare förvarades
diverse redskap och förnödenheter i det, men under Herm Noves överseende har det hastigt
konverterats till fängelse. Toqs cell består mestadels av en brits och ett fåtal hygienartiklar,
fönstret har murats igen av riddarna. Toq själv är misshandlad och tämligen illa åtgången, fast hans
tillstånd är långt ifrån kritiskt och hans skador är primärt kosmetiska.

Skulle rollpersonerna komma nära Toq kommer de då ha en möjlighet att genom Mirella utbyta viss
information med honom. Det här vad Mirella uppfattar av av Toq, som är uttorkad, utmattad, plågad
och inte jättebra på mûhadinska:

-   Jargierna har begått en oförrätt mot gud.
-   Jargierna har försatt sig själv i fara.
-   Rollpersonerna uppmanas kontakta savakunnernas ledare.
-   Savakunnerna kommer inte skada någon som kommer i fred för att prata.

Avslutningsvis ger Toq en amulett i form av en månskära i brons med en mystisk inskription (liknande
[Ϡ]). Han säger åt dem att visa den för Kuchlug.

  [Ϡ]: Ϡ