---
author: Ymir
created_at: '2011-08-07T04:30:28Z'
id: Tolrune Gahallan
links:
  category:
  - Drunokier
  - Drunokiska Furstar
  - Riddare
  - Ätten Gahallan
  mention:
  - Esmeralda Drakenhjälm
  - Galbrand Gahallan
  - Mark Gahallan
  - Mircalla av Targus
  - Prins Mael
  - Rehelm Agn och Vete
  - Sir Cannar
  - Vilanna av Valo
  - Virgil Gahallan
  occurrence:
  - Ätten_Gahallan.jpg
title: Tolrune Gahallan
---

![Furst Tolrunes personliga vapen]

Tolrune Gahallan är furste av Valo, Drunoks riksmarskalk, och andre i turordningen att ärva Drunoks
krona. Han är en eftertänksam och relativt tystlåten man i medelåldern, en erfaren och härdad
krigare som fått utstå många sorger på sistone, kulminerande i sonen [Marks] död. Vore det inte för
den nyfödde [Prins Mael] hade Tolrune sannolikt kunnat se fram emot att ärva tronen, men han verkar
inte gräma sig nämnvärt över detta - det sägs att hans framlidne son var betydligt mer ambitiös på
detta område. Tolrune tycks fullt nöjd med att stötta sin farbror kungen bäst han kan.

Tolrune är änkling, och överlät tidigt sitt hertigdöme Namira på sonen Mark. Efter Marks död har
hertigdömet rätteligen tillfallit dennes son [Virgil Gahallan], som dock fortfarande är omyndig -
Tolrune tycks ogilla den unge Virgils mor, [Mircalla], och arbetar på att underminera hennes
inflytande på olika sätt. De residerar alla tre i Arlon för tillfället; Tolrune litar fullt och fast
på sin adjuntant [Sir Cannar] att administrera Valo i hans frånvaro.

Furst Tolrune har också döttrarna [Vilanna], Rianna och Mianni samt sonen [Galbrand], en yngling på
fjorton år. Han sörjer både sin fru och sin förstfödde, och verkar inte ha några planer på att gifta
om sig. Sin sons änka hade han gärna gift bort, dock - helst med någon kontrollerande typ långt,
långt bort. Till skillnad från de flesta män ur ätten Gahallan är han mörkhårig, men hans brunsvarta
skägg och hår har börjat gråna så smått.

Hans viktigaste vasaller är:

-   [Rehelm Agn och Vete], hertig av Val Ordos.
-   [Esmeralda Drakenhjälm], ärkehertiginna av Valdus och Navar.
-   [Virgil Gahallan], hertig av Namira.

  [Furst Tolrunes personliga vapen]: Ätten_Gahallan.jpg "Furst Tolrunes personliga vapen"
  [Marks]: Mark_Gahallan
  [Prins Mael]: Prins_Mael
  [Virgil Gahallan]: Virgil_Gahallan
  [Mircalla]: Mircalla_av_Targus
  [Sir Cannar]: Sir_Cannar
  [Vilanna]: Vilanna_av_Valo
  [Galbrand]: Galbrand_Gahallan
  [Rehelm Agn och Vete]: Rehelm_Agn_och_Vete
  [Esmeralda Drakenhjälm]: Esmeralda_Drakenhjälm