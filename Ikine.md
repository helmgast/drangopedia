---
author: Lycan
created_at: '2012-09-15T10:04:47Z'
id: Ikine
links:
  category:
  - Ikine
  - Lokalpatrioter
  - Stolta jävlar
  mention:
  - Awane
  - Gero
  - Iset Azarmisherah
  - Moran
  - Nammadi
  - Vita korsarerna
  - awane
title: Ikine
---

Ikine är ett [awanefolk] som bebor öarna [Moran] och [Gero] i centrala Arkipelagen. De bär upp ett
stolt arv från [Iset Azarmisherahs] forntida rike,

Öborna är uteslutande [awane] men ägnar sig mer åt kroppsmålningar och tatueringar än vad som är
vanligt på nordligare öar, och bär kaftaner och svepningar i bleka ylletyger dekorerade med komplexa
färgglada bårder enligt mycket gammal tradition. De anses extremt fåordiga, folkfientliga, stolta,
stoiska och jobbiga att ha att göra med av andra, något som på sistone tagit sig uttryck i
kontroversen kring piratbandet [Vita korsarerna], som mer eller mindre är öppna fiender till
[Fraktionen] men likfullt får konstant stöd och hjälp av Morans invånare.

En lokal tradition som fortfarande är mycket vanlig är att en kvinna får en röd prick tatuerad i
pannan för varje barn hon fött, och att både kvinnor och män får ett rött streck runt överarmen för
varje fiende han eller hon dödat. Detta har börjat falla ur bruk då öborna inte längre är i närheten
av så krigiska som de var under Isets dagar, men traditionen har fått sig en nytändning i och med
Vita korsarerna, som många av öns ynglingar drömmer om att ansluta sig till; det har åter börjat bli
status att ha dödat.

Ikine dyrkar Iset Azarmisherah som en förfadersande, han sägs vaka över Moran, och isetdyrkarna
menar att han håller en skyddande hand över ikine i väntan på deras nästa storhetstid.

Karaktärsdrag
-------------

-   Heder: Lågt (2t6+1)
-   Aggression: Högt (2t6+6)
-   Generositet: Lågt (2t6+1)

  [awanefolk]: awane
  [Moran]: Moran
  [Gero]: Gero
  [Iset Azarmisherahs]: Iset_Azarmisherah
  [awane]: Awane
  [Vita korsarerna]: Vita_korsarerna
  [Fraktionen]: Nammadi