---
author: Ymir
created_at: '2011-02-18T21:42:45Z'
id: Xardu
links:
  category:
  - Enögda
  - Hädangångna
  - Minibossar
  - Skuggvarelser
  mention:
  - Eithene
  - Marmorhovet
  - Nicoz
  - Stenkonungen
title: Xardu
---

Xardu var en av [Marmorhovets] mest fruktade förkämpar; en jättelik, enögd bockman märkt av ärr
efter oräkneliga strider. Han må ha varit en respekterad ledare, men det baserades mest på hans
erfarenhet, notoriska misstänksamhet och avsevärda förmåga att sätta skräck i folk. Diplomatisk
eller hederssam var han inte, och när [Nicoz] och [Eithene] slog följe med honom i syfte att få
audiens hos [Stenkonungen] började de direkt ana att Xardu tänkte bedra dem på något sätt. Det hela
urartade i ett gräl mellan Xardu och Nicoz om en hederssak, och då ingendera ville, eller kunde,
vika undan urartade det fort i blodspillan. Xardu var inte så ohederlig att han inte mötte Nicoz i
envig, men han bussade sina män på Eithene, och när striden väl var över låg Nicoz och Eithene
utslagna, och Xardu död med avhugget huvud. Ett dussin eller så av hans män hade stupat, och de få
återstående krigarna stod blödande och utmattade och betraktade med häpnad och fruktan blodbadet
omkring sig.

  [Marmorhovets]: Marmorhovet
  [Nicoz]: Nicoz
  [Eithene]: Eithene
  [Stenkonungen]: Stenkonungen