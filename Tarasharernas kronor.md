---
author: Ymir
category:
- Bibliofili
- Sagor och legender
created_at: '2012-09-24T16:19:36Z'
id: tarasharernas kronor
title: Tarasharernas kronor
---
-   Författare: [Huhay Sanren]
-   Språk: Lohemiska (Arkipelagisk skrift), flera exemplar med [Zhanisk skrift] förekommer.
-   Läsbarhet: Normal (Ob3T6)
-   Förkunskaper: Inga
-   Kunskapsinnehåll: Berättarkonst 7 (Tarasharkriget), Historia 5 (Tarasharkriget)
-   Tillgänglighet: Extremt populär (Ob2T6)

Tarasharernas kronor är ett epos skrivet av den arkipelagiske tusenkonstnären [Huhay Sanren] för mer än tusen år sedan. Det mycket långa verket, ofta uppdelat i sju volymer, är en delvis fiktiv återgivning av [Tarasharkriget], men bygger i hög grad på historiska källor som fanns tillgängliga vid tiden för kompileringen. Berättelsen tilldrar sig över flera generationer, och följer framförallt hjältar ur tre ätter; [Gongjao], [Wolong] och de komplicerade [Ratosthenerna], som inleder berättelsen som skurkar. Mot dessa står ett stort antal [Tarasharer] och deras arméer, kungen av [Moran], liksom den förrädiske [Shaoshao dor Aman]. Berättelser om olika episoder och karaktärer som figurerar i boken förekommer i alla upptänkliga former runt om i [Stora Arkipelagen], men Tarasharernas kronors version är ofta den mest populära, på gränsen till kanonisk. En del akademiker har pekat på uppgifter som tycks vara felaktiga i Huhay Sanrens verk, men folket har sedan länge tagit eposet till sitt hjärta och lyssnar inte på det örat.

  [Huhay Sanren]: Huhay_Sanren
  [Zhanisk skrift]: Tengrim
  [Tarasharkriget]: Tarasharkriget
  [Gongjao]: Ätten_Gongjao
  [Wolong]: Ätten_Wolong
  [Ratosthenerna]: Dynastin_Ratosthene
  [Tarasharer]: Tarasharer
  [Moran]: Moran
  [Shaoshao dor Aman]: Shaoshao_dor_Aman
  [Stora Arkipelagen]: Stora_Arkipelagen