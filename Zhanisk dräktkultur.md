---
author: Ymir
category:
- Dräktskick
created_at: '2014-01-03T13:56:46Z'
id: zhanisk dräktkultur
image:
- Dunyazad.jpg
- Mûhadin.jpg
title: Zhanisk dräktkultur
---
## Zhaniskt mode

![Kefal [Omad Ûl-Shushan] slappnar av i [Sahanas trädgårdar] i Alkarzan. Han bär en X-rock av anspråkslöst snitt, med en utsmyckad undertunika - ett lite ovanligt val. Till detta kommer enkla ryttarbyxor i bomull, och elegant broderade handskar och stövlar i hästläder. Utöver svärdsbältet hålls rocken ihop i midjan av X. Hans höga ämbete markeras av en Kefalhatt.][1]

![Kefalens dotter [Dunyazad] i högtidsdräkt. X-klänningen är uppiffad med en ovanligt vågad halslinning och slitsade vida ärmar, och givetvis rikt broderad. På fötterna bär hon silkesstrumpor och tunna sidenskor för inomhusbruk, smyckade med pärlemor, och runt midjan ett X-skärp av brons och guld. Det vore inte ovanligt att fästa en slöja i X-huvudbonaden, men Dunyazad har struntat i det. Möjligen bär hon X-byxor under klänningen, men det får vi givetvis inte se.][2]

Modet bland de högre samhällsklasserna i Mûhad kan löst beskrivas som uppdelat i två olika stilar, *Dunyawa* ("det världsliga") och *Mûhadinya* ("det mûhadinska"). Den förra är flärdfulla, broderade eller mönstervävda dräkter sprungna ur fornzhaniskt och edronitiskt mode, medan den senare utgörs av de mer asketiska och heltäckande kläder som Mûhadin-sekten förespråkar. Det förekommer numera mycket stor överlappning mellan stilarna, framförallt i städerna, och det är inte sällan man till exempel kan se en man i en överdådigt broderad Mûhadin-kaftan, eller en kvinna i Dunyawa-klänning med mûhadinsk slöja dekorerad med kostbara pärlor. Inom mansmodet finns också en uppdelning i krigarkläder och "fredliga" kläder, vilket det fordom ansågs viktigt att göra åtskillnad på, men numera tar ingen anstöt om män ens i de finaste av sammanhang bär traditionellt krigiska plagg som ryttarrock och byxor, så länge de är av tillbörligt god kvalité och stil. Undantaget är särskilda religiösa ritualer, till exempel Dawâri, där alla män förväntas bära kaftan, och kvinnor anspråkslösa mûhadinklänningar.

En intressant eftergift dunyawa-modet har gjort för mûhadinernas doktrin någon gång i historien tar sig formen av en oskriven regel att plagg inte bör uppbära mönster eller bilder som föreställer något konkret. Ibland bryter man mot det här, men allt som oftast, när plagg är mönstervävda eller broderade, rör det sig om abstrakta mönster, geometriska figurer, häroldsbilder och liknande. Yngre kvinnor struntar av hävd högaktningsfullt i detta, och deras klänningar, rockar och jackor är inte sällan prydda av blommor, vinrankor, vattendroppar, fåglar, stjärnor, månar, och allt vad bärerskan kunnat komma på.

X är en sorts tunna, ganska åtsmitande byxor av bomull eller siden som vanligen slutar strax nedanför knäna. Designen är ursprungligen ett vardagsplagg från Eumos risodlande stammar, som spritt sig vida över Västlanden och i Mûhad annammats av unga kvinnor bland [De Upphöjda]. Dessa bär gärna X vid idrott och träning, eller som vardagsplagg innanför haremets väggar där ingen ifrågasätter ens anständighet, men ett mer vågat mode är att låta dem skymta fram under den halvöppna fållen på en X-klänning även i sammanhang där män kan se.

X är en ryttarrock av ylle eller siden som är ett extremt vanligt plagg i Mûhad, och fyller ungefär de funktioner både manteln och övertunikan har i andra kulturer. Den används inte sällan både inom- och utomhus, till vardags såväl som till fest, särskilt av män som anser sig vara krigare. Den manliga versionen är ganska kort och med korta men vida ärmar, medan den kvinnliga är nästintill fotsid med långa och vida ärmar. Knappar eller spännen saknas i regel, och rocken fästs istället ihop i midjan med ett skärp, eller lämnas öppen - vapenbälte bärs under rocken, förutom om en kvinna skulle bära ett - då har hon det utanpå. De som har råd kostar gärna på sig färgglada eller mönstrade rockar; särskilt en färgglad bård som löper längst kanterna på en annars enfärgad rock är vanligt. Manliga krigare har inte sällan sitt vapenmärke eller ett motto broderat på rockens rygg, vilket stundtals utgör ett brott mot den oskrivna regeln att män inte har föreställande avbildningar på sina kläder.

**Tosi** är enkla, tunna tygskor med platt lädersula som slutar i en liten uppåtböjd spets framtill. De är nästan alltid färgglatt broderade med blomstermönster, som anses symbolisera att man träder lätt som en näktergal på en blomma. Tosi bärs av kvinnor i allt utom de allra fattigaste samhällsskikten; av tradition bland vanligt folk ses det som väldigt viktigt att flickor lär sig att sy sina egna, även om sulan ofta köps av en skomakare. Överklassens kvinnor bär tosi av siden, vävda med guldtråd eller belagda med pärlor. Tosi var ursprungligen avsedda för inomhusbruk, men används numera också utomhus så länge marken är torr, vilket den nästan alltid är i Mûhad.

**Zhesi** är klacklösa näbbstövlar som som mest når upp till knät. De görs av hästläder, pälsverk eller tyg, är ibland fodrade, och är ofta men inte alltid mönstrade eller broderade på stövelskaftets sidor. Zhesi är av en uråldrig design och används av bägge könen i alla zhaniska kulturer; i Momolan stoppar man alltid ned byxorna i dem, så gör även stridbara individer i Mûhad. Kvinnors zhesi är ofta något kortare och mer åtsmitande än männens, ibland med snörning framtill.

  [Omad Ûl-Shushan]: Omad_Ûl-Shushan
  [Sahanas trädgårdar]: Sahanas_trädgårdar
  [1]: Mûhadin.jpg "Kefal Omad Ûl-Shushan slappnar av i Sahanas trädgårdar i Alkarzan. Han bär en X-rock av anspråkslöst snitt, med en utsmyckad undertunika - ett lite ovanligt val. Till detta kommer enkla ryttarbyxor i bomull, och elegant broderade handskar och stövlar i hästläder. Utöver svärdsbältet hålls rocken ihop i midjan av X. Hans höga ämbete markeras av en Kefalhatt."
  [Dunyazad]: Dunyazad_bet_Omar
  [2]: Dunyazad.jpg "Kefalens dotter Dunyazad i högtidsdräkt. X-klänningen är uppiffad med en ovanligt vågad halslinning och slitsade vida ärmar, och givetvis rikt broderad. På fötterna bär hon silkesstrumpor och tunna sidenskor för inomhusbruk, smyckade med pärlemor, och runt midjan ett X-skärp av brons och guld. Det vore inte ovanligt att fästa en slöja i X-huvudbonaden, men Dunyazad har struntat i det. Möjligen bär hon X-byxor under klänningen, men det får vi givetvis inte se."
  [De Upphöjda]: De_Upphöjda