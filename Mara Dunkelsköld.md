---
author: Lycan
category:
- Folk i Calnia
- Legio Colonan
- Sabrier
- Vytare
- Ätten Dunkelsköld
created_at: '2011-02-04T15:00:32Z'
id: mara dunkelsköld
title: Mara Dunkelsköld
---
Yngsta syskonet [Dunkelsköld] är Mara, tillkommen relativt sent efter sina syskon. Viljestark, ilsken, bångstyrig och med ett lynne som kan få vin att surna, har hon till sin lycka inte blivit bortgift trots att hon närmar sig de trettio. Eftersom föräldrarna numera bägge är bortgångna och hon gjort sig en egen karriär i Legio Colonan lär det inte ske överhuvudtaget utan hennes tämligen osannolika medgivande. Hon har visat sig vara en mycket begåvad magiker, trots det Dunkelsköldska kynnet, och betraktas ofta som något av ett rustikt orginal. Hon är okänt hetlevrad och ful i mun och mer än en gång har hätska debatter och opponeringar urartat i slagsmål när hon varit inblandad. Även om detta gör henne impopulär i många kretsar, tvingas de flesta att motvilligt respektera henne, om inte för hennes skicklighet i magi så för hennes fruktade högerkrok.

  [Dunkelsköld]: Grim_Dunkelsköld