---
created_at: '2012-09-21T09:53:39Z'
id: Jahya
links:
  category:
  - Mhîmrätten
  - Plan
  mention:
  - Altâbur
  - Den himmelska elden
  - Kwarenah
  - Mhîmrätten
title: Jahya
---

Jahya (Iahayãm på edronitiska) är ett samlingsnamn på de två översta himlarna i [Mhîmrättens]
kosmologi. Till dessa två himlar har inga dödliga väsens själar tillträde innan de befriats från
återfödelsernas kretslopp, och mystiker som skådat Jahya i visioner och drömmer beskriver det som
platser där fysisk skepnad upphör, och allt är uppbyggt av [Det gudomliga ljuset]. Här förjagas allt
mörker, och [Sovarnas] inflytande kan aldrig nå hit, inte i denna skapelse och inte i världar och
tidsåldrar bortom den. I den nedre av Jahyas himlar, Shabar, dväljes heliga varelsers själar i evig
frid. Mhîms änglar är uppbyggda av materie från denna värld, och tar alltid med sig ett fragment av
dess helighet när de nedstiger på jorden. I den övre av Jahyas himlar, Shârjahya, vilar källan till
[Den himmelska elden], och fröna till kommande världar och tider. Allt skapande, all kärlek och allt
liv har sitt ursprung här, utom de dunkla ting som är sprungna ur Sovarnas svunna världar.

  [Mhîmrättens]: Mhîmrätten
  [Det gudomliga ljuset]: Kwarenah
  [Sovarnas]: Altâbur
  [Den himmelska elden]: Den_himmelska_elden