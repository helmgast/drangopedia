---
author: Ymir
category:
- Furstar
- Jag har en plan
- Libertiner
- Mûhadiner
- Sjöfarare
created_at: '2012-11-25T19:16:39Z'
id: miran wolani
image:
- Amir_Miran.jpg
title: Miran Wolani
---
![Amir Mirans vapensköld, den gyllene bården markerar att han är en hög prins av Mûhad, bärare av det heliga blodet]

Amir Miran är en hög prins av Mûhad, bärare av det heliga blodet. Som bortglömd kusin till [den sittande Mhîmen] låg han inte alltför bra till i tronföljden, och lämnade därför Mûhad med en mindre flotta, för att söka någonting i [Stora Arkipelagen]. Vad är oklart. Somliga tror att Miran bara önskade sig en fristad, bortom intrigerna i Mûhad, en plats med behagligt klimat och fagra män och kvinnor, där han kunde strössla med sina oändliga tillgångar och ohämmat leva ut sina dekadenta böjelser tills livet var till ända. Men mycket pekar på att Miran söker något mer än en behagfull tillvaro i relativ anonymitet, i synnerhet hans ljusskygga allians med en odöd mystiker, och hans flottas gåtfulla expedition till [De yttre öarna]. Kanske har Miran kommit till Arkipelagen i jakt på något märkligt maktmedel, någon metod eller magi han upptäckt med vilken han tror sig kunna vinna Mûhads gyllene tron och härska enväldigt som västerlandets gud på jorden.

  [Amir Mirans vapensköld, den gyllene bården markerar att han är en hög prins av Mûhad, bärare av det heliga blodet]: Amir_Miran.jpg "Amir Mirans vapensköld, den gyllene bården markerar att han är en hög prins av Mûhad, bärare av det heliga blodet"
  [den sittande Mhîmen]: Matruk_Wolani
  [Stora Arkipelagen]: Stora_Arkipelagen
  [De yttre öarna]: De_yttre_öarna