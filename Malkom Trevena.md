---
author: Ymir
created_at: '2011-08-07T06:39:54Z'
id: Malkom Trevena
links:
  category:
  - Drunokier
  - Drunokiska Hertigar
  - Femtecolonare
  - Hädangångna
  - Härskare
  - Själar på vift
  - Vasallriddare
  - Ätten Dunkeld
  - Ätten Trevena
  mention:
  - Akala Gahallan III
  - Aros Trevena
  - Bortaï
  - Bortaï khan Orkhon
  - Durum
  - Eglau
  - Ghaële
  - Gröne Riddaren
  - Ivlis av Altona
  - Jolanta av Harzád
  - Marek Trevena
  - Moróga
  - Nicoz Mehzinor
  - Nierika av Durum
  - Prins Rion
  - Ryttarkriget
  - Thizara
  - Uriangkathai khan Orkhon
  - Val Palane
  - Valdemar Trevena
  - Vigrid Trevena
  - Yegor van Culnar
  - Yorak van Culnar
  occurrence:
  - Hertig_Malkom.jpg
title: Malkom Trevena
---

![Kung Malkoms personliga vapen]Malkom Trevena var huvudman för den stolta och anrika ätten , en
gång kungar av Drunok. Som hertig av [Durum] valde han att sälla sig till sin vasallfurste, [Prins
Rion], och ansluta sig till den raunländska invasionsmakten. Det har inte framgått om Malkom genom
detta hoppades nå tronen för egen räkning eller tänkte nöja sig med att tjäna Rion, eller för den
delen [Uriangkathai], men hur det nu än var så gav raunerna upp kriget, och Rion dömdes till exil.
Malkom vägrade ge upp, och retirerade norrut till Utmark där han samlade många av sina vasaller och
[Morógas] tidigare trupper under sig. Ätten Trevenas ansenliga rikedomar räckte för att locka många
legosoldater, och sedan Utmarks nybyggarbefolkning underkastat sig utropades Malkom till kung av
Utmark. Han var sedan på kollisionskurs med Drunoks krona, och efter kidnappningen av drottning
[Bortaï], som Malkom möjligtvis inte ens hade något att göra med, var ett krig oundvikligt.

Drottning [Bortaï][1] samlade i egenskap av furstinna av [Val Palane] raskt ihop sina vasaller och
alla andra intresserade till stark här som snart tågade mot Utmark. Kung Malkom mötte dem på
slagfältet, men hans lejda knektar svek honom då slaget blev allt för blodigt och hans slaglinje
rämnade under en kavallerianstormning ledd av bröderna och [Yorak van Culnar]. Malkom fördes till
Arlon och ställdes inför rätta, anklagad för högförräderi men krävde prövning genom strid hellre än
att genomgå en förnedrande rättsprocess där utgången redan var given. Hertig [Nicoz Mehzinor] fick
agera kronans förkämpe (till [Yorak van Culnars][Yorak van Culnar] förtret) och efter en kort men
våldsam duell mötte Malkom Trevena en värdig död med vapen i hand.

Malkom hade en stor familj, som för tillfället är splittrad mellan olika platser och lojaliteter.
Äldste sonen [Marek] stupade i slaget vid Durum i [Ryttarkrigets] slutskede. Malkoms fru [Jolanta av
Harzád] residerar nu i [Eglau] med de yngsta barnen, medan sonen [Aros] fanns vid faderns sida i
Utmark och stupade möjligtvis där. Näst äldste sonen [Valdemar] dog följandes sin egna, skumma
agenda, och tog sin syster [Nierika] med sig till Jargien, även om hon senare undkom. Övriga vuxna
döttrar var bortgifta redan innan kriget, och har inte fallit i onåd som sin far. Malkom avlade
också oäktingen [Vigrid] med sitt livs kärlek [Ivlis Dordaros], som gick en grym död till mötes på
sin [makes] order sedan denne fått veta det.

Innan han dog slöt Malkom ett avtal med [Thizara], som tog hans själ tillvara för att han skulle
kunna tjäna sin ätt och kanske gottgöra sitt svek från bortom graven. Malkom återvände i form av den
mystiske [Gröne Riddaren] och gav sitt liv för andra gången när han räddade [konungen] från ett
mordförsök. Ur resterna av hans skepnad reste sig [Ghaële], som verkar vara ytterligare en produkt
av hans mystiska förbund med Thizara.

  [Kung Malkoms personliga vapen]: Hertig_Malkom.jpg "Kung Malkoms personliga vapen"
  [Durum]: Durum
  [Prins Rion]: Prins_Rion
  [Uriangkathai]: Uriangkathai_khan_Orkhon
  [Morógas]: Moróga
  [Bortaï]: Bortaï
  [1]: Bortaï_khan_Orkhon
  [Val Palane]: Val_Palane
  [Yorak van Culnar]: Yorak_van_Culnar
  [Nicoz Mehzinor]: Nicoz_Mehzinor
  [Marek]: Marek_Trevena
  [Ryttarkrigets]: Ryttarkriget
  [Jolanta av Harzád]: Jolanta_av_Harzád
  [Eglau]: Eglau
  [Aros]: Aros_Trevena
  [Valdemar]: Valdemar_Trevena
  [Nierika]: Nierika_av_Durum
  [Vigrid]: Vigrid_Trevena
  [Ivlis Dordaros]: Ivlis_av_Altona
  [makes]: Yegor_van_Culnar
  [Thizara]: Thizara
  [Gröne Riddaren]: Gröne_Riddaren
  [konungen]: Akala_Gahallan_III
  [Ghaële]: Ghaële