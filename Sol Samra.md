---
author: Lycan
category:
- Arkipelagisk historia
- Forna städer
created_at: '2010-05-19T21:41:05Z'
id: sol samra
title: Sol Samra
---
Sol Samra var [Sarathikonfederationens] huvudstad i Stora Arkipelagen i långt forna dagar. Den jämnades med marken av tyrannen [Iset Azarmisherah] när denne dräpte Sarathikonfederationens herrar och flyttade arkipelagens maktcentrum till [Moran]. Så grundlig var förödelsen att i princip inga spår av Sol Samra återstår idag. De lärde vid [Stora Universitetet] har dock bekräftat de ålderdomliga legenderna att den låg på samma plats där [Garandor] senare växte upp, och än idag kan mystiska artefakter och föremål ibland hittas djupt ned i marken under källare och katakomber i Garandor. Övervuxna ruiner på botten av stadens hamnbassäng sägs också vara rester av Sol Samra.

  [Sarathikonfederationens]: Sarathikonfederationen
  [Iset Azarmisherah]: Iset_Azarmisherah
  [Moran]: Moran
  [Stora Universitetet]: Stora_Universitetet
  [Garandor]: Garandor