---
created_at: '2012-10-12T06:36:36Z'
id: Chegaran irArona Anrayem
links:
  category:
  - Edroniter
  - Hädangångna
  - Mörkermän
  - Rådgivare
  - Snubbar i svart
  - Stop at nothing
  - Uråldriga
  - Västerns torn
  - Ändamålen helgar medlen
  - Ärkemagiker
  mention:
  - Akashâs kristallros
  - Amara
  - De trettons råd
  - Drakalliansen
  - Edron
  - Gebashan Häxkonungen
  - Häxmästarnas välde
  - Nanórgonas influx
  - Sekhmets cirkel
  - Tashedrim Halshyiek mas Díenem
  - Ulvarna
  - Urmörkret
title: 'Chegaran ir''Arona Anrayem'
---

Chegaran var en mäktig skotomantiker som började sin bana i Västlanden någon gång runt år 2000 e.M.
Hans förflutna är lika höljt i dunkel som hans person, men han nådde omsider en post som
Viskningarnas furste i den mûhadinska magikerkonspirationen [Sekhmets cirkel], ansvarig för
spionage, lönnmord och kommunikation, sida vid sida med uråldriga giganter som [Gebashan
Häxkonungen]. Sin relativa ungdom till trots, jämfört med andra rådsmedlemmar, var Chegaran en
mycket kraftfull magiker, som effektivt använde sina formidabla färdigheter och kunskaper för att
sätta skräck i sin omvärld och bli en hart när oumbärlig aktör i [De trettons råd]. Chegaran var den
enda som på allvar kunde utforska [Urmörkret], och gjorde det med både respekt och orädd
kunskapslystnad, och hade kunnat bli instrumental i De trettons mål att förjaga denna kraft från
Mundana. Chegaran var också en av få i Sekhmets cirkel som överlevde dess fall från makten i Mûhad i
samband med [Edrons] kollaps och slutet på [Häxmästarnas välde], och retirerade med Gebashan och
[Tashedrim] tillbaka till skuggorna, bidade sin tid och smidde nya planer.

När [Nanórgonas influx] drog närmare Mundana mot slutet av 4340-talet hade Chegaran sedan ett tag
gjort sig ett inflytande bland piratfraktionen [Ulvarna], och gav sig hän för att lägga beslag på
[Akashâs kristallros] och se till att Nanórgona verkligen vaknade. I slutändan besegrades emellertid
både han och Gebashan av [Drakalliansens] agenter innan de till fullo kunde uppfyllas av influxens
kraft, och Chegaran ir'Arona Anrayem och eyrentigrinnan [Amara] dödade varandra i ett inferno av
dolkhugg och flackande urskuggor. Så mäktig som Chegaran nu var, blev hans öde ändå en viktig
påminnelse för De tretton om vikten av att odla allianser - Chegaran hade alltid varit bättre på att
bli fruktad än älskad, och mer intresserad av att knyta varelser till sin vilja än att vinna deras
verkliga lojalitet. Men kanske hade han sanna vänner i Urmörkrets och Avgrundens dunkla världar,
eller i de svarta tomrummen mellan stjärnorna, där hans själ måhända dväljes nu.

  [Sekhmets cirkel]: Sekhmets_cirkel
  [Gebashan Häxkonungen]: Gebashan_Häxkonungen
  [De trettons råd]: De_trettons_råd
  [Urmörkret]: Urmörkret
  [Edrons]: Edron
  [Häxmästarnas välde]: Häxmästarnas_välde
  [Tashedrim]: Tashedrim_Halshyiek_mas_Díenem
  [Nanórgonas influx]: Nanórgonas_influx
  [Ulvarna]: Ulvarna
  [Akashâs kristallros]: Akashâs_kristallros
  [Drakalliansens]: Drakalliansen
  [Amara]: Amara