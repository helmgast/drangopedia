---
created_at: '2012-11-13T17:35:32Z'
id: Perinas värn
links:
  category:
  - Akademier
  - Träningsläger
  mention:
  - Abin Abinir Garroch
  - Ador Kalimir Pelatas
  - Cailean Turalian fin Visha
  - Ceviel Teni
  - Dareas Suyanir Haram
  - Hargan Jehanir
  - Kalim Eskimir
  - Ocran Loren
  - Quino Jehanir
  - Remberbarbikanen
  - Revan Takhimir Omera
  - Sargon Reubimir Xamas thal Pher
  - Zeras Harozin
title: Perinas värn
---

Perinas krigsvetenskapliga akademi till rikets värn, eller helt enkelt Perinas värn i folkmun, är
det fria Pereines första krigsakademi. Den grundades mindre än ett år efter frigörelsen för att
bygga upp en stark stomme av unga, välutbildade officerare att bygga det pereinska försvaret runt,
så att man gradvis skulle kunna sluta förlita sig på utländsk kompetens och officerare utbildade i
den thalaskiska armén. Akademin tar in unga elever i åldrarna elva till tretton år och utbildar dem
vanligtvis i sju år innan de kan få sin examen. Flickor antas med samma krav som pojkar, men utgör i
regel som mest tio procent av en given årskull. Elever som utexaminerats skickas omedelbart till
armén för att tjäna som adjutanter och underbefäl. De elever med bäst vitsord får givetvis förtur
till de bästa posteringarna.

Utbildningen innefattar både teoretisk skolning och fysisk träning. De elever som inte redan kan
läsa när de anländer, måste lära sig detta till en hjälplig nivå under det första året. Under senare
år finns även begränsad möjlighet till träning inom magi, med starkt fokus på praktik snarare än
teori.

En stor del av lärarkåren består av utlänningar, framförallt garvade sabriska riddare, men även
erfarna legoknektar från Caserion, asharina och andra delar av världen. Detta gör att skolningen har
starka drag av traditionell soldisk-sabrisk väpnartjänst, särskilt under de tidiga åren.

Akademin är inhyst i [Remberbarbikanen], som innan frigörelsen var Rakhoris högkvarter i Pereine.
Det råder således ingen brist på rykten om hemliga gångar, vålnader och andra mystiska ting bland
eleverna, särskilt då många av källarna är stängda för dem.

Utrustning
----------

Eleverna förväntas ha hjälm och gambesson med sig då första året börjar. Häst har man antingen med
hemifrån eller så ordnar akademin en åt en (mot betalning givetvis). Att nita ihop sin egen brynja
ingår under första årets aktiviteter. Det är sedan elens ansvar att anpassa eller ersätta den allt
eftersom han eller hon växer. Vapenträning sker i regel med trävapen de första åren, men vid tredje
årets början ska varje elev vara komplett utrustad med rustning, svärd och dolk.

Ämnen
-----

-   Stridsträning (svärd, sköld, spjut, lans, kastspjut, akademiträning/riddarträning,
    lansiärträning, spjutdrill
-   Krigshistoria
-   Krigföring
-   Diplomati
-   Etikett
-   Heraldik
-   Logistik
-   Matematik och bokföring

Lärare och andra personer av vikt
---------------------------------

-   General [Sargon Reubimir Xamas thal Pher]. Den enda thalaskiska generalen på Pereines sida som
    överlevde kriget. Är något bitter över att [Ceviel Teni] fick posten som överbefälhavare på
    grund av ren nepotism (i Xamas ögon). Extremt skicklig härförare och lärare. Nyutnämnd rektor.
    Har ett horn i sidan till Administraten.
-   Sir [Ocran Loren] Gruffig sabrisk riddare: Riddarträning
-   [Cailean Turalian fin Visha]. Skum alv: Avancerat bågskytte
-   Kapten [Ador Kalimir Pelatas]. Pereinsk officerare: Spjut och formationer.
-   Soldat [Kalim Eskimir]
-   Soldat [Hargan Jehanir]
-   [Revan Takhimir Omera]. Legoknekt: Akademiträning
-   Furst [Zeras Harozin] Cirefalier: Siffror och logistik (även plundringstaktik)
-   [Dareas Suyanir Haram]. Krigsmagiker: Taktik innefattande krigsmagi (avancerad kurs, tredje
    eller fjärde året). Ung, stilig, modig och vänlig.
-   [Abin Abinir Garroch]. Smidesmästare med vänskapliga gesäller.
-   [Quino Jehanir]. Smidesgesäll. Smider sitt eget svärd.

  [Remberbarbikanen]: Remberbarbikanen
  [Sargon Reubimir Xamas thal Pher]: Sargon_Reubimir_Xamas_thal_Pher
  [Ceviel Teni]: Ceviel_Teni
  [Ocran Loren]: Ocran_Loren
  [Cailean Turalian fin Visha]: Cailean_Turalian_fin_Visha
  [Ador Kalimir Pelatas]: Ador_Kalimir_Pelatas
  [Kalim Eskimir]: Kalim_Eskimir
  [Hargan Jehanir]: Hargan_Jehanir
  [Revan Takhimir Omera]: Revan_Takhimir_Omera
  [Zeras Harozin]: Zeras_Harozin
  [Dareas Suyanir Haram]: Dareas_Suyanir_Haram
  [Abin Abinir Garroch]: Abin_Abinir_Garroch
  [Quino Jehanir]: Quino_Jehanir