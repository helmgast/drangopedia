---
author: Ymir
category:
- Bibliofili
created_at: '2014-01-16T01:21:26Z'
id: khakras metamorfoser
title: Khakras metamorfoser
---
-   Författare: [Khakra]
-   Språk: Thalaskiska (Thalaskisk skrift)
-   Läsbarhet: Obegriplig (Ob6T6)
-   Förkunskaper: Alkemi, Alstra <aspekt>, Besvärjelse, Teoretisk Magi 14, Transformering 10
-   Kunskapsinnehåll: Teoretisk Magi 20 (Metamorfoser), Transformering 17
-   Tillgänglighet: Mycket svåråtkomlig (Ob5T6)

Det mest spridda, men långt ifrån mest kända, av draken Khakras båda verk är det oerhört komplicerade ’Metamorfoser’, en avancerad avhandling i magiteori. Boken, som uppgår i exakt 888 sidor, redogör för hur magi förändrar tingens beståndsdelar och hur någots varande kan förändras till att bli något annat. Framförallt behandlas magiska effekter som ’Förstena’, ’Förvandling’ och ’Förruttnelse’, men på ett djupt magiteoretiskt plan som de flesta har svårt att tillgodogöra sig. Texten är mycket invecklad, metaforisk och egendomligt formulerad – det sägs att det döljer sig olika krypton i meningarnas återkommande mönster som rymmer mycket mäktiga magiska kunskaper. Khakra själv lär kunna upplösa sin väldiga drakskepnad och ikläda sig en helt verklig, mänsklig gestalt av normal storlek, och svaret på hur det egentligen går till ska alltså finnas i den här boken. En del magiker i [Thakalatribunalerna] har lyckats ta sig igenom hela och säger sig på något sätt ha nått skumma insikter, men vad texten verkligen handlar om tycks ingen ha begripit än.
Boken baseras enligt utsago på en äldre förlaga från Colonans tid.

  [Khakra]: Khakra
  [Thakalatribunalerna]: Thakalatribunalerna