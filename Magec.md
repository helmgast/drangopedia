---
created_at: '2013-10-05T12:55:11Z'
id: Magec
links:
  category:
  - Degenererade
  - Historiska personer
  - Inte alla indianer i kanoten
  - Mardrömsbränsle
  - Odödliga
  mention:
  - Asmiderna
  - 'Ayedwara-Osi'
  - Charankahet
  - Iset Azarmisherah
  - Karakandu
  - Luberos
  - Makea
  - Sarathikonfederationen
title: Magec
---

Magec var en forntida varelse i Stora Arkipelagen, ett av de mer eller mindre gudomliga väsen som
verkade i [Sarathikonfederationen], men jämfört med dess herrar var Magec av ringa betydelse. Han
var en ande associerad med solljusets reflektion på vågorna, som å Sarathikonfederationens vägnar
vägledde [Asmiderna] på [Luberos]. När [Iset Azarmisherah] usurperade [Söderns torn] tjänade Magec
honom motvilligt för en tid, men gjorde omsider uppror ihop med våggudinnan [Makea]. Iset återtog
tillslut Luberos, emellertid, och hans hämnd var fruktansvärd. Perifera legender gör gällande att
Magec släpades till [Karakandu] där han fängslades i en skal av stjärnstål, skrikande bands han till
ett metallmonster från svunna eror. Sakta förvreds och korrumperades han till ett brutet, vansinnigt
verktyg i Stentyrannens tjänst. Iset släppte lös sin vederstyggelse i Stormarnas hav, och tvang det
att jaga och nedgöra Makea; endast då kunde det bli fritt, och Magecs själ få frid. Men oceanerna
var Makeas domän, och [Charankahet], det monstrum som en gång var Magec, hemsöker haven än, i
vredgad och ändlös plåga.

  [Sarathikonfederationen]: Sarathikonfederationen
  [Asmiderna]: Asmiderna
  [Luberos]: Luberos
  [Iset Azarmisherah]: Iset_Azarmisherah
  [Söderns torn]: Ayedwara-Osi
  [Makea]: Makea
  [Karakandu]: Karakandu
  [Charankahet]: Charankahet