---
author: Ymir
category:
- Asharier
- Jungfrur
- Tjänstefolk
created_at: '2010-07-20T00:39:54Z'
id: vanja
title: Vanja
---
Vanja är en ung flicka som arbetar för Thizara. Hon kommer från fattiga förhållanden i Chadarians Hopp, där hon ursprungligen tjänade som piga åt den osympatiske handelsmannen [Georg Nero], som tycks ha utnyttjat henne på mer eller mindre otäcka sätt. Vanja är modig och lojal men inte särskilt världsvan eller stridsduglig, dock är hon både klartänkt och duktig på praktiska göromål. Hennes bristande bildning har blivit ett av Thizaras små sidoprojekt, något som gynnas av Vanjas grundmurat flitiga sinnelag. Hon tycks ivrig att extraknäcka med diverse lågavlönade jobb oavsett om hon befinner sig i Val Timan eller vid slottet i Arlon, trots att Thizara redan betalar henne ganska väl. Vad hon tänker ha sina besparingar till en dag har inte framgått.

Vanja är liten, mager och ljushylt, med linblont hår som hon oftast håller uppsatt och ur vägen med en tygbit. Hon klär sig i enkla klänningar som hinner bli rätt slitna innan hon får för sig att byta ut dem.

  [Georg Nero]: Georg_Nero