---
author: Ymir
created_at: '2011-08-07T02:01:25Z'
id: Akhûl Oxuma
links:
  category:
  - Awane
  - Badasses
  - Folk i Garandor
  - Folk i Stora Arkipelagen
  - Gamlingar
  - Hamnskiftare
  - Hårdingar
  - Magiker
  - Maharathaïm
  - Ninjamästare
  - Stop at nothing
  - Tatuerade
  mention:
  - Balam Arandor
  - Dalemnor
  - Fraktionen
  - Garandor
  - Luberos
  - Maharathaïm
  - 'Maharathaïm-tatueringar'
  - Mônwase Hana
  - Nammadi
  - Oió Quenque
  - Sati Maiwa
  - Tenzen Zarashandu
  occurrence:
  - Oxuma.jpg
title: Akhûl Oxuma
---

![][1] Akhûl Oxuma är en äldste, *ulay*, inom [Maharathaïm], och andlig ledare för klanen [Sati
Maiwa], som dominerar organisationen i [Garandor]. I egenskap av dessa befattningar är han också
formellt ledare för [Mônwase Hana], stadens Maharathaïmtempel, och har därför det yttersta ansvaret
för rekrytering och träning i regionen. Diplomati har aldrig varit Akhûls starka sida, milt
uttryckt, och de för Sati Maiwa så känsliga relationerna till [Fraktionen] och Garandors borgmästare
har stadigt försämrats under hans ledning, något som föranlett de äldste i [Oió Quenque] att skicka
bistånd i form av [Tenzen Zarashandu], vars närvaro Akhûl med nöd och näppe tolererar. Del i detta
kan vara Tenzens radikalt annorlunda modus operandi, men framförallt handlar det nog om att Tenzen
är en av få individer kapabla att tävla med Akhûl i termer av ryktbarhet och ära inom organisationen
- bara nu på sistone utrotade Akhûl nära nog på egen hand hela [Arandor]-klanen i [Dalemnor], i ett
spektakulärt blodbad som gav hans smått legendariska rykte ny kraft. Det är svårt att skilja sanning
från myt vad gäller Akhûl, men det står klart att han är en exceptionellt hårdför och hänsynslös
varelse, till den grad att han är fruktad även bland sina egna. Maharathaïm är hans kall och
organisationens intressen hans livsblod , och ve de som kommer i hans väg.

Mäster Akhûl är en åldrad men fortfarande muskulös man, vars kropp formats och härdats genom långa
år av osannolikt hård träning och extrema fysiska påfrestningar. Hans kött är täckt av
[Maharathaïm-tatueringar] i bisarra mönster, som han oftast visar upp genom att gå naken så när som
på sandaler, höftskynke och en mantel smyckad med esoteriska symboler. Hans hjässa är kal, men
skägget långt och krusigt, näsan skarpt skuren, och de grå ögonen viker aldrig undan, utan stirrar
bara med en kyla och intensitet som kunnat få den mest härdade legoknekt att backa.

Efter [Fraktionens] olagligförklarande av Maharathaïm under sommaren 10051 är ulay Akhûl spårlöst
försvunnen, medan Tenzen Zarashandu verkar leda de av organisationens medlemmar som gått under
jorden i Garandor. Rykten gör gällande att Akhûl Oxuma senast siktades på [Luberos].

  [1]: Oxuma.jpg "Oxuma.jpg"
  [Maharathaïm]: Maharathaïm
  [Sati Maiwa]: Sati_Maiwa
  [Garandor]: Garandor
  [Mônwase Hana]: Mônwase_Hana
  [Fraktionen]: Fraktionen
  [Oió Quenque]: Oió_Quenque
  [Tenzen Zarashandu]: Tenzen_Zarashandu
  [Arandor]: Balam_Arandor
  [Dalemnor]: Dalemnor
  [Maharathaïm-tatueringar]: Maharathaïm-tatueringar
  [Fraktionens]: Nammadi
  [Luberos]: Luberos