---
created_at: '2012-09-22T05:18:23Z'
id: Triadkrigen
links:
  category:
  - Arkipelagisk historia
  - Krig
  mention:
  - Aricandor
  - De tre hövdingarna
  - De yttre öarna
  - Ebhron
  - Iset Azarmisherah
  - Kiva
  - 'Lubandu-inskrifterna'
  - 'Lubandu-riket'
  - 'Ok''oaru'
  - Phunguwe
  - Tainoa
title: Triadkrigen
---

Triadkrigen, eller Triaderan, är ett namn Stora Arkipelagens historiker givit åt den långa och
konfliktfyllda perioden mellan [De tre hövdingarnas] enande av [Tainoa] och [Iset Azarmisherahs]
slutliga nederlag. Denna period sträcker sig över nästan tvåtusen år, från de tre hövdingarnas era
på 4600-talet till [Lubandu-rikets] fall år 6226 ark, men dess första del är höljd i dunkel då få
källor återstår annat än myter och legender. 'Triaden' anses traditionellt åsyfta Tainoa, Isets
välde, och [Phunguwe], som kom från Forion mot slutet av epoken och förändrade väldigt mycket, men
[Aricandor] har i vår tid uttalat en annan teori. Han menar att triad-begreppet i de äldsta
källorna, [Lubandu-inskrifterna], inte inkluderar Phunguwe eftersom dessa kom långt efter att
inskrifterna gjordes, utan snarare åsyftar [Kiva]. En stor flotta av flyktingar från Kiva ska enligt
Aricandor ha klarat sig undan katastrofen år 4626, och kommit till Arkipelagen där de förde krig mot
Tainoa och Iset i tusen år, innan Phunguwe anlände och besegrade dem alla. Arkipelagen var då
utröttad efter ett milennium av krig, och den mest teknologiskt och magiskt avancerade aktören,
Isets rike, hade därtill lidit svåra förluster i sina fjärran krig mot Tarasharerna i [Ebhron], och
detta underlättade antagligen Phunguwes erövring. Aricandors teori förändrar inte dateringen av
epoken nämnvärt; han betraktar alltjämt år 6226 som ett lämpligt slutdatum, eftersom det var då
Phunguwe kan sägas ha konsoliderat sitt grepp om centrala Arkipelagen.

På [De yttre öarna], resonerar Aricandor emellertid, kan en del av kivanerna ha överlevt, och först
långt senare blandats upp med Phunguwe för att bli anfäder till [Ok'oaru].

  [De tre hövdingarnas]: De_tre_hövdingarna
  [Tainoa]: Tainoa
  [Iset Azarmisherahs]: Iset_Azarmisherah
  [Lubandu-rikets]: Lubandu-riket
  [Phunguwe]: Phunguwe
  [Aricandor]: Aricandor
  [Lubandu-inskrifterna]: Lubandu-inskrifterna
  [Kiva]: Kiva
  [Ebhron]: Ebhron
  [De yttre öarna]: De_yttre_öarna
  [Ok'oaru]: Okoaru