---
author: Ymir
category:
- Västlandens geografi
- Västlandens historia
created_at: '2011-08-11T04:38:01Z'
id: dûr-ziu
title: Dûr-Ziu
---
Dûr-Ziu betyder ungefär "det egentliga Ziu" eller "Ur-Ziu", men översätts oftare till "Inre Ziu" eller helt enkelt "Mûhads hjärtland", för att icke-mûhadiner inte ska blanda ihop det med det som är [Ziu] idag. Termen avser det område på den mûhadinska landtungan som historiskt nästan alltid utgjort hjärtat i dess zhaniska civilisation, vilket bildar en grov triangel mellan städerna Tabbah, Idkha och Alkarzan (med Kaal i mitten). Under de dynastier då Mûhad varit som allra minst har man kontrollerat åtminstone detta område, och även om det inte är det rikaste eller folkrikaste i regionen, innehåller det de allra största och äldsta städerna (utöver Jen), och mycket anmärkningsvärda fornlämningar. Nästan alla städer av betydelse i Mûhad ligger alltså antingen i Ziu eller Dûr-Ziu, och det är för att dessa två regioner ihop, åtskilda av ogästvänliga delar av [Koshanöknen], sedan äldsta tid kontrollerat mycket viktiga handelsleder. Istället för att segla runt Taral-halvöns svåra kuster brukade Sungs och Akpilos folk redan i forntiden lasta av varor i [Umma], och föra dem landvägen längst [Tabîmbergen] till [Alkarzan], varifrån de senare kunde nå världens östra delar.

  [Ziu]: Ziu
  [Koshanöknen]: Koshanöknen
  [Umma]: Umma
  [Tabîmbergen]: Tabîmbergen
  [Alkarzan]: Alkarzan