---
created_at: '2013-10-18T01:09:18Z'
id: Mundana
links:
  category:
  - Geografi
  - Work in progress
  mention:
  - Antichyr
  - Corinth Mundana
  - Damoklenes hallar
  - Khora
  - Meharcarans peripeti
  - Milon Mundana
  - Profyketes d ä
  - 'Profyketes'' Atlas Mundana'
  - Sithyros Mundana
  - Skugglanden
title: Mundana
---

En sfärisk himlakropp som bebos av en uppsjö olika varelser. Ordet Mundana förekommer tidigast
nedtecknat i coloniskan, men tros vara [för-kataklysmiskt]. Mundana skiljer sig från många andra
världar genom sitt breda magiska spektrum, sin döende världssjäl och sin stora mängd besjälade
varelser med ursprung i olika epoker och världar. Mundanas lärde är mycket oense om solen rör sig
runt Mundana eller Mundana runt solen, en debatt som rasat sedan långt forna dagar.

Historia
--------

Tellurium
---------

Tellurium, eller telluriet, är en samlingsterm för [Khora], det fysiska Mundana, och dess närmsta
primal- och celestialsfärer. Vanligen räknas vandringsstjärnorna, solen, månen, andeplanet,
drömplanet, och elementplanen till telluriet. Kosmologer är osäkra på om [Skugglanden] och
[Damoklenes hallar] bör ses som en del av Mundanas tellurium eller ett gränsland till helt andra och
främmande världar.

Antichthon
----------

En sfär som tros ha existerat inom Mundanas tellurium i tidernas gryning. Tankar om en "död"
tvillingvärld har funnits i coloniska, mûhadinska och edronitiska antika skrifter, men teorier om
den har först på senare tid åter börjat tas på allvar i de moderna magikersällskapen. Esoteriska,
astronomiska beräkningar har antytt att även Mundanas sol en gång haft en dunkel tvilling, och denna
[Antichyr] är eventuellt ansvarig för att Mundana med extremt långa mellanrum tycks närma sig
Antichthon.

Uppdelning i väst och öst
-------------------------

I traditionell mundansk geografi delas världen upp i tre segment, [Sithyros Mundana] långt i väster,
[Milon Mundana] långt i öster och [Corinth Mundana] i mitten. Rötterna till uppdelningen kommer
ursprungligen från urgammalt coloniskt barnkammarrim som handlar om vad västanvinden viskar och vad
östanvinden talar om. När [Profyketes d ä] publicerade sin [Atlas Mundana] lånade han den här
associationen (som fanns utbredd i det coloniska talspråket), och benämnade västra Mundana 'det
viskande Mundana', östra Mundana för 'det talande Mundana' och centrala Mundana för 'det lyssnande
Mundana'.

  [för-kataklysmiskt]: Meharcarans_peripeti
  [Khora]: Khora
  [Skugglanden]: Skugglanden
  [Damoklenes hallar]: Damoklenes_hallar
  [Antichyr]: Antichyr
  [Sithyros Mundana]: Sithyros_Mundana
  [Milon Mundana]: Milon_Mundana
  [Corinth Mundana]: Corinth_Mundana
  [Profyketes d ä]: Profyketes_d_ä
  [Atlas Mundana]: Profyketes_Atlas_Mundana