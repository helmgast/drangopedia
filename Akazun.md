---
author: Ymir
category:
- Dödsbesvärjare
- Gudaväsen
- Mörkermän
- Nidingar
- Plågor
created_at: '2014-05-09T21:59:36Z'
id: akazun
title: Akazun
---
Akazun är en grupp gudomliga och/eller demoniska väsen som utgör dödsrikets furstar i mytologin hos darkenerna i [Sydlanden], nio fruktansvärda väsen som residerar i [Kidundu], de dödas land bortom stjärnorna. Den främsta av Akazu är Hu-Ke, den våldsamma dödens herre, som ofta sänder demoner att plåga mänskligheten och släpa mer själar inför hans blodbestänkta tron. Sjukdomarnas herre Malinke är också mycket illvillig, förlamad sedan [Mbingunifolkets] legendariska hjältinnor Shaka och Kaya spetsade honom på sina spjut. Det sägs att det är demoner åkallade av Akazun som hemsöker länderna nordöst om den flod på [Torlins slätter] som bär deras namn - de letar efter någonting där.

Akazun har väldigt många likheter med [De nio] i [Stora Arkipelagen] och [Hebdomaden] i [Mio-Enara]; antagligen är grupperna besläktade med varandra, även om de kanske inte består av exakt samma väsen.

  [Sydlanden]: Sydlanden
  [Kidundu]: Kidundu
  [Mbingunifolkets]: Mbinguni
  [Torlins slätter]: Torlins_slätter
  [De nio]: De_nio
  [Stora Arkipelagen]: Stora_Arkipelagen
  [Hebdomaden]: Hebdomaden
  [Mio-Enara]: Mio-Enara