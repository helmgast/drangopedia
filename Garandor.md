---
author: Lycan
created_at: '2012-09-25T17:15:00Z'
id: Garandor
links:
  category:
  - Städer
  - Work in progress
  mention:
  - Ala Mapaya
  - 'Chen wa''Opon'
  - De tusen öarnas krig
  - Dini
  - Iset
  - Mbira Kooé
  - Nelumbo
  - 'No-gongo'
  - 'Nuekaoi-o'
  - Oriton
  - Sarathikonfederationen
  - Sol Samra
  - Stora Arkipelagen
  - Wetaskärningen
  - Örådet
title: Garandor
---

**Garandor**, belägen vid floden [Dinis] utlopp på [Oriton], Arkipelagens största bosättning, alla
kategorier, och även dess viktigaste hamn

Garandor är en stor och kosmpolitisk stad belägen på den tropiska ön Oriton i Stora Arkipelagen,
antagligen det viktigaste handelscentrat i södra delen av den kända världen. Staden har länge varit
en korsväg för kulturer och folk från båda sidor om Stormarnas hav, och dess rikedomar har varit
eftertraktade av generationer av erövrare. På senare tid har Garandor blivit fokalpunkten i en
gryende konflikt mellan sabriska, cirefaliska, tirakiska, jargiska, ebhronitiska, forianska och
inhemska intressen och fraktioner, en konflikt som allt starkare hotar att eskalera i eld och blod.

Historia
--------

Garandors geografiska position är perfekt för en riktigt stor hamn. Däremot finns det få anledningar
att anlägga mindre bosättningar på [Wetaskärningens] branta och grymma klippor.

Efter [Sol Samras] förstörelse för [Isets] händer kring 3000 ark, då ingenting av dess stolta hamnar
lämnades ovanför vattenytan, lämnades området obebott genom oräkneliga år. [Sarathikonfederationens]
försvinnande flyttade [arkipelagens] maktcentrum bort från [Oriton], och inte förrän de lugna och
välmående åren efter [De tusen öarnas krig] skulle Oritons befolkning vara så centraliserad och
ekonomiskt stark att uppförandet av Garandor kunde inledas.

De första spadtagen i det som senare skulle bli Garandors grund togs omkring 8200 ark. Detta var i
samband med upprättandet av det nya [Örådet], och de finansiärer och furstar som stöttade projektet
föreställde sig en ny metropol, ett högsäte och skrytbygge som tron för Örådet.

I början av det fjärde århundradet i det åttonde millenniet ark var byggnationen av den första
hamnen (som idag är känd som Gamla hamnen) färdig, och människor kunde börja flytta in. [No-gongo],
en liten fiskarby utan större betydelse belägen någon kilometer upp längs Dini, ålades med att
försörja det framväxande Garandor med förnödenheter, och mottog stora monetära bidrag för detta.
No-gongo skulle senare växa ihop med Garandor.

Byggmästare [Ala Mapaya] från [Nuekaoi-o] hyrdes in och började från 8490 ark att expandera
Garandors hamn. Garandor hade visserligen en naturlig djuphamn, men de höga klipporna längs Oritons
västkust bestod av en porös basalt som Dini skurit en djup ravin igenom. Ett enormt arbete väntade
därför Ala Mapaya med att omväxlande spränga bort klipporna och omväxlande bygga ut stranden med
konstgjorda öar. Ala Mapaya dog halvvägs igenom arbetet, men hans efterträdare, [Chen wa'Opon],
lyckades slutföra det enorma projektet. Delar av Garandors hamnar, däribland Inre hamnen, Hawapiren
och Makawetaia, härstammar från den tiden.

Geografi
--------

Demografi
---------

Ekonomi
-------

Kriminalitet
------------

Kultur
------

#### Lotushusen

Bland Garandors minst respektabla men mest beryktade verksamheter märks lotushusen. De representerar
en speciell sorts inrättningar som funnits i staden så länge någon kan minnas, på så vis är de en
signifikant del av Garandors stadsbild och många resenärer såväl som inhemska stadsbor hade haft
svårt att tänka sig staden utan dem. Så som den urgamla formeln ser ut skall ett lotushus
tillhandahålla god mat (oftast i form av mindre hors d'œuvres), vackra sällskapsdamer och/eller
-herrar samt [röklotus] av bästa kvalitet. Även om många lotushusen givetvis på olika sätt frångår
detta klassiska upplägg, är det ändå kärnan i verksamheterna.

Ett gammaldags oritonskt lotushus består av en serie krypin, avskärmade med bjärt färgade draperier,
arrangerade runt en inomhusfontän (gärna med vattenfall, kanaler och broar) i vilken det ska växa
gredelin lotus, eller nelumbo. Etablissemanget är generellt inrett med kuddar, madrasser och
divaner, och en drömsk, overklig stämning upprätthålls genom rökelse, lampor med facetterat och
mångfärgat glas och flera [Mbira Kooé].

### Arkitektur

  [Dinis]: Dini
  [Oriton]: Oriton
  [Wetaskärningens]: Wetaskärningen
  [Sol Samras]: Sol_Samra
  [Isets]: Iset
  [Sarathikonfederationens]: Sarathikonfederationen
  [arkipelagens]: Stora_Arkipelagen
  [De tusen öarnas krig]: De_tusen_öarnas_krig
  [Örådet]: Örådet
  [No-gongo]: No-gongo
  [Ala Mapaya]: Ala_Mapaya
  [Nuekaoi-o]: Nuekaoi-o
  [Chen wa'Opon]: Chen_waOpon
  [röklotus]: Nelumbo
  [Mbira Kooé]: Mbira_Kooé