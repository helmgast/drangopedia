---
created_at: '2012-09-24T18:57:49Z'
id: Syantecaran
links:
  category:
  - Autonomer
  - Enigmatiska figurer
  - Excentriker
  - Härskare
  - Lumian
  - Officiella karaktärer
  - Rebeller
  - Work in progress
  mention:
  - Abraxes
  - Akpilos
  - 'Ansale-Idon'
  - Aveura
  - Drakalliansen
  - Edron
  - Kraden Nanorgóna
  - Mörkret
  - Rekhem
title: Syantecaran
---

**Bakgrund**

Fordom en av [drakalliansens] förgrundsgsgestalter, en egensinnig intrigör och beslutsfattare
tillika en sällsynt stor och mäktig lumian. Slitningar mellan Syantecaran och drakalliansen började
märkas i samband med dödsbesvärjaren [Nanorgónas] stigande makt. Drakalliansens koncensus var att
ingen man ensam skulle förfoga över den sortens kraft Nanorgóna närmade sig, då man fruktade
konsekvenserna av ett eventuellt moraliskt förfall. Syantecaran var dock inte övertygad, och närde
själv en gnagande oro över drakalliansens misslyckande att förbereda Mundana för [Mörkret]. Var det
kanske så att alliansens försiktiga modus operandi inte tjänade dem i en hård och kaotisk värld?
Kanske krävde stundens allvar hårdare metoder?

Drakalliansen hade dock fattat beslut och gick till angrepp mot Nanorgóna en masse. Efter att
[Akpilos] krossats och nekromantikerns torn raserats förberedde sig alliansen för att utplåna alla
minnen och alla spår av allt han åstadkommit. Här vände sig dock Syantecaran, tillsammans med
[Rekhem] och [Abraxes], vilka även de kommit att tvivla på alliansens chanser att lyckas, mot
alliansen. Enligt legenden utspelade sig en mäktig konflikt på [Edrons] nyligen ödelagda slätter.
Alliansen stod dock fast i sitt beslut och vägrade backa en tum. Syantecarans triumvirat av
malcontents vägrade dock att foga sig, spred resterna av Nanorgónas forskning över drömplanet och
räddade hans själ, varefter de lämnade sina bröder och systrar, för att aldrig återvända.

Syantecaran färdades västerut, full av tankar och funderingar. Kanske Mundana behövde en annan sorts
gudar, en annan sorts försvarare. Kanske Nanorgóna hade haft rätt. Kanske hade de varit lurade hela
tiden.

Vad östra Mundana beträffar försvann Syantecaran ur historien där. Långt västerut, dit inte ens de
faliska sjökorten sträcker sig, skred dock Syantecaran till handling. [En plan hade börjat ta form].

*' Utseende*'

Syantecaran är en illusionist och hypnotisör utan like. Hon har delvis transcenderat behovet av en
egentlig fysisk kropp, och genomgår kontinuerliga metamorfoser och fluktuationer i det hon valt att
representera henne i den fysiska världen. Vanligtvis upplevs hon som en enorm drakorm, täckt av
fjäll som skimrar av guld och rubin, lysande och intensiv och gudalik. Men hon har också beskrivits
som en semihumanoid, bevingad änglavarelse med gyllene hud och strålande gloria, en orimligt stor,
klassisk, fyrbent drake utan vingar och som ett underskönt havsvidunder, ormlikt, men beklätt med
färgsprakande plymer och ädelstenar.

*' Personlighet*'

Egensinnig, beräknande, gåtfull och med väldigt låga tillitsnivåer. Syantecaran tror inte att någon
annan (utom möjligtvis Abraxes) har vad som behövs för att få saker gjorda. Hon har inga jämlikar,
inga allierade, bara verktyg och fiender. Detta är en dogm hon dragit väldigt långt, och har en
tendens att inte vilja använda en resurs om det inte är hon själv som "byggt" den. Detta märks
exempelvis på hennes domän, Ansale-Idon, vilkens framväxande hon övervakat som en trädgårdsmästare
med ett älskat körsbärsträd, och hennes drakväktare, som tenderar att ha varit påverkade av
Syantecaran sedan innan de ens var embryon. Detta medför ett visst mått av styrka, men hennes
isolatoriska, lita inte på någon-attityd är också hennes största svaghet.

*' Drakväktare*'\
[Aveurae]

  [drakalliansens]: Drakalliansen
  [Nanorgónas]: Kraden_Nanorgóna
  [Mörkret]: Mörkret
  [Akpilos]: Akpilos
  [Rekhem]: Rekhem
  [Abraxes]: Abraxes
  [Edrons]: Edron
  [En plan hade börjat ta form]: Ansale-Idon
  [Aveurae]: Aveura