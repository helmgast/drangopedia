---
author: Ymir
category:
- Folk i skogen
- Hedonister
- Interspecies lovers
- Lägre gudar
- Varelser från före tiden
created_at: '2012-11-01T13:54:56Z'
id: connelsgaith
title: Connelsgaith
---
Ett andeväsen från den första skogen, den enorma skog som i tidens gryning täckte i stort sett hela Mundana. Connelsgaith är en muskulös, behornad humanoid med generande uppenbara manliga drag. Han har hovar, klor och huggtänder, och är täckt av märkliga tatueringar. I takt med att skogarna försvunnit från Mundana har Connelsgaith blivit en allt mer obetydlig figur. Idag finns hans ande primärt i hans allra heligaste; ett komplex av urgamla gravkummel i norra Alarinn. I nödfall kan han dock manifestera sig i kortare stunder i urskogar av tillräcklig ålder.

På senare tid har anhängare till [Trioedd Gwyl Æleri] i någon utsträckning återupplivat Connelsgaithkulten. Connelsgaith siste och enda präst är den urgamle [Bríavel].

Connelsgaith associeras, förutom med urskogar, med primala lustar. Han är i någon mån sammanlänkad med flera andra behornade vilda gudar. Hans symbol är ett solhjul i brons.

  [Trioedd Gwyl Æleri]: Trioedd_Gwyl_Æleri
  [Bríavel]: Bríavel