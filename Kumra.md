---
author: Lycan
created_at: '2011-09-20T13:29:21Z'
id: Kumra
links:
  category:
  - Kamor
  mention:
  - Carag
  - Kamoriansk heder
  - 'Mu''arche'
  - Nidschaman
title: 'Kum''ra'
---

Enligt [so'rath] är det alltid av central vikt att känna sig själv och verka för att gagna stammen
på de sätt man är bäst lämpad. Ibland händer det då att en individ av en eller annan anledning inser
att hon måste lämna sin stam och leva isolerat. En sådan enstöring kallas för kum'ra.

Den vanligaste anledningen att en kamorian väljer att lämna sin stam och bli kum'ra är för att hon
blivit för sjuk eller skadad för att kunna rättfärdiga att hon belastar stammen. Sådana kum'ra dör i
de allra flesta fall en kort tid efter att de lämnat sin stam och många av dem väljer rent utav att
helt enkelt invänta döden.

I andra fall är det kum'rans plikt att hålla sig vid liv och se till att hennes förmågor är
tillgängliga för stammen när de behövs. Detta är exempelvis fallet med de allra farligaste
bärsärkarna, *[Carag]*, som är för okontrollerade och destruktiva för att kunna leva normalt i en
stam, men vars fruktansvärda styrka kommer väl till pass i krigstid.

Vissa [Nidschamaner] är en annan grupp som ibland väljer att bli kum'ra. Oftast då de ingått i
förbund med någon särskilt farlig andevarelse som hotar att skada eller döda stammens medlemmar.

[Mu'arche] lever ofta som kum'ra.

  [so'rath]: Kamoriansk_heder
  [Carag]: Carag
  [Nidschamaner]: Nidschaman
  [Mu'arche]: Muarche