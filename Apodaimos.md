---
created_at: '2011-02-17T10:31:05Z'
id: Apodaimos
links:
  category:
  - Magi
  mention:
  - Apoteos
  - Mûhad
  - Verashimordens
title: Apodaimos
---

Apodaimos är en daimotropisk motsvarighet till [Apoteos], dvs en process genom vilken en
psykotropisk varelse byter existensform och får sin psykotropiska själ transformerad till
daimotropi. Mekanismerna bakom denna process är i stort okända, och har bara studerats närmare i ett
fåtal fall - viktiga landvinningar har gjorts av [Verashimordens] magiker i [Mûhad]. Dessa tycks
mena att lång påverkan av daimotropiska energier gradvis kan bryta ned en psykotropisk själ, och
komma att väva samman psyko- och daimotropiska filament i antitetiska par där de psykotropiska
långsamt faller sönder. Resultatet är individens övergång till ett demoniskt existensstadium.

Många kulturer ser möjligheten till apodaimos som ett slut för de ondaste av män, eftersom demoner
ofta förknippas med ondska. Apodaimos blir då det värsta man kan råka ut för, i kontrast till
apoteos, även om det ger en enorma krafter; själen blir för alltid fördömd och korrumperad. Det är
zhanernas avståndstagande från sådana föreställningar som möjliggjort den forskning de trots allt
genomfört på området; demoner är inte överhuvudtaget tabu i deras kultur.

  [Apoteos]: Apoteos
  [Verashimordens]: Verashimordens
  [Mûhad]: Mûhad