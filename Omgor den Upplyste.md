---
author: Ymir
created_at: '2013-01-17T16:18:57Z'
id: Omgor den Upplyste
links:
  category:
  - Dygdemönster
  - Historiska personer
  - Lägre gudar
  - Religion i Stora Arkipelagen
  - Rådgivare
  mention:
  - Hamador
  - Oriton
  - Sarathikonfederationen
  - Stora Arkipelagen
title: Omgor den Upplyste
---

Omgor den Upplyste är en mindre gudom i [Stora Arkipelagen], som framförallt fordom vördades på
[Oriton]. Han tros ha varit en vanlig man, visir åt [Sarathiherrarna], som senare uppnådde
gudomlighet på grund av sina många dygder. Alla möjliga uppfinningar tillskrivs Omgor den Upplyste;
det enda de lärde generellt är överens om är att han uppfann en sorts vattenur, som aldrig gjorde
någon större nytta eftersom ointresse för att passa tider alltid varit djupt rotat i den
arkipelagiska folksjälen. Omgor dyrkas idag mest av enstaka excentriska åldermän, men hans namn och
avbild återfinns fortfarande av och till i grupp med andra arkipelagiska gudaväsen av större
betydelse. Keramikfiguriner av honom, skallig och mager och sittande på en delfin, producerades
flitigt i vad som nu är [Hamador] under någon okänd epok, och Oriton är fullständigt översållat med
dem än idag, i mer eller mindre antikt och förfallet skick.

  [Stora Arkipelagen]: Stora_Arkipelagen
  [Oriton]: Oriton
  [Sarathiherrarna]: Sarathikonfederationen
  [Hamador]: Hamador