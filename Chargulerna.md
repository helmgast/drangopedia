---
author: Ymir
category:
- Besjälade varelser
- Enigmatiska figurer
- Horder
- Mardrömsbränsle
- Sagor och legender
created_at: '2012-10-19T18:57:49Z'
id: chargulerna
title: Chargulerna
---
Chargulerna är ett mystiskt folk, antagligen icke-mänskligt, som bebor de enorma landområdena öster om [Ebhron]. [Kabalaorden] och andra makter i Ebhron har genom årtusendena både bedrivit försvars- och anfallskrig mot chargulerna, men för det mesta tycks det som att chargulerna är relativt isolationistiska och inte utgör något omedelbart hot mot Ebhron. Av någon anledning är chargulerna som ämne tabubelagt i Ebhron, och mycket få skrifter om dem har någonsin nått västligare delar av Mundana. Kunskapen om chargulerna är med andra ord *extremt* begränsad. Det tros att de dyrkar [Eterherrar] eller andra bisarra kosmiska varelser, lever i stora tempelstäder, har någon sorts association med månljus och åska, och håller ett eller flera mänskliga folk som slavar eller tjänare; dessa människor sägs i sin tur vara arvtagare till riket [Kosala Deho], som chargulerna erövrade en gång för länge sedan.

  [Ebhron]: Ebhron
  [Kabalaorden]: Kabalaorden
  [Eterherrar]: Eterherrar
  [Kosala Deho]: Kosala_Deho