---
author: Lycan
category:
- Flottbaser
- Platser i Stora Arkipelagen
created_at: '2011-02-08T19:07:16Z'
id: inwaldaigh
title: Inwaldaigh
---
Inwaldaigh är en mindre hamn på ön [Nimo]. Härifrån exporteras socker och bomull från öns många plantager, men hamnen är annars mest känd som bas för Consabers mäktiga [tredje flotta]. De många marinkårister och sjömän som därför ofta är förlagda i hamnen har fått det lilla samhället att växa ganska kraftigt; bordeller, krogar och logement har växt som svampar ur jorden på senare år, och samhället har nu ofta över tusen invånare, så länge tillräckligt mycket av flottan ligger i hamn. Den snabba tillväxten har dock gjort stället smutsigt, lerigt, våldsamt och trångt, och öns ståthållare, [Frederic Meres], håller sig helst långt borta på sitt gods, där han i lugn och ro kan dricka kaffe, begrunda vädret och piska upp sina tjänare. Somliga sjömän, för att inte tala om andra ortsbor, hade gärna sett att man lät rensa upp i Inwaldaigh, men andra trivs bra precis som det är; priserna på brännvin, choklad och horor är ju så förmånliga.

  [Nimo]: Nimo
  [tredje flotta]: Tredje_flottan
  [Frederic Meres]: Frederic_Meres