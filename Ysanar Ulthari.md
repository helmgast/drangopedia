---
author: Ymir
category:
- Folk i Stora Arkipelagen
- Riddare
- Sabrier
created_at: '2010-09-18T03:12:02Z'
id: ysanar ulthari
image:
- Ysanar_Ulthari.jpg
title: Ysanar Ulthari
---
![Sir Ysanars personliga vapen]

Sir Ysanar Ulthari är antagligen Arkipelagens mest berömde riddare, åtminstone bland sabrierna. Detta beror förvisso till stor del på att han är bror till hennes majestät Fiorina, Consabers drottning, och därmed son till Margon, greve av Seredan. Även om man för ett ögonblick ignorerar släktrelationerna är sir Ysanar dock en framstående riddare, som redan har många tappra dåd och storslagna segrar bakom sig både i strid och på rännarbanan. 10043 Arkipelagisk tideräkning skall han ha nedkämpat fruktansvärda fiskmän på [Rama], och året dessförinnan brutit fem lansar mot riddersdam Inalea Elisari på turneringen i Firina. Han har länge tjänat under [Saars] guvernör [Guillaum Valachen], även om han egentligen är fri riddare och kan kämpa under vilket banér han än önskar i Arkipelagen.

Ett mysterium kring sir Ysanar är vad han egentligen gör på öarna, vilket givetvis förstärks av hans spektakulära börd - varför har drottningens bror valt att vistas på ett så avlägset och gudsförgätet ställe? Det ryktas om en skandal eller någon fruktansvärd hemlighet som gjort honom obekväm i Consaber, men Ysanar själv säger bara att rikets besittningar i Stora Arkipelagen är viktiga och kräver goda förkämpar.

Sir Ysanar ställde upp som en av hertiginnan [Amadeas] förkämpar i [torneringen på Saar], och gick, som många redan förutspått, ur dysten som dess segrare; 26 år fyllda kan ha en spektakulär framtid inför sig om han inte, som så många andra riddare genom tiderna, hamnar i en för tidig grav.

## Resurser: 11 (Status)''' '''Rykte: 21 (Drottningens bror)

  [Sir Ysanars personliga vapen]: Ysanar_Ulthari.jpg "Sir Ysanars personliga vapen"
  [Rama]: Rama
  [Saars]: Saar
  [Guillaum Valachen]: Guillaum_Valachen
  [Amadeas]: Amadea_Helmason_av_Negaidh
  [torneringen på Saar]: Saar-torneringen_10051