---
created_at: '2011-02-19T01:01:53Z'
id: Marcel Devin de Ryon
links:
  category:
  - Conrier
  - Folk i Garandor
  - Folk i Stora Arkipelagen
  - Röda Triskelen
  - Sabrier
  - Sabriska Baroner
  - Skäggon
  - Uppkomlingar
  mention:
  - Arienne Senlis Devin de Ryon
  - Bertrand Marcomb
  - Brennan Devin av Ryon
  - Den Röda Triskelen
  - Stora Arkipelagen
  - Tameli Devin av Ryon
  - 'Thiery Samand Armé-Dachaud'
title: Marcel Devin de Ryon
---

Marcel Devin föddes i Calnia som andre sonen i den anrika handelsfamiljen Devin, och eftersom hans
äldre bror skulle ta över familjens affärer så fick Marcel en gedigen utbildning för att vara till
så god hjälp så möjligt åt brodern som inte helt besatt Marcels intelligens och framåtanda.Men livet
som broderns rådgivare tråkade snabbt ut den ambitiöse unge mannen, och inom kort var han istället
totalt intrasslad i gillespolitik. Innan han helt visste ordet av så hade intrigerna och hans egen
drivkraft fört honom ända till plebejförsamlingen som handelgillets yngsta representant någonsin.\
Marcel gjorde, som vanligt, sitt bästa, och hans bästa var en aning för gott för de styrande i
Consaber. 27 år gammal blev han adlad som en hedersbetygelse för sina tjänster, en belöning som
också effektivt petade honom från hans plats i plebejförsamlingen. Men Marcel, en optimist i själ
och hjärta som alltid såg möjligheter före hinder, mottog inte bara riddarslaget, utan valde även
att göra en stor festlighet av det hela. Han var redan en tämligen förmögen man, och banketten han
höll var storartad nog att gå till historien som ett av de dyraste riddarslagen i hans livstid. Till
bordet den dagen fick han en viss vid namn [Arienne], tredje dottern till greve Gavon Senlis
Belleme. Hennes klartänkta intelligens imponerade nästan lika mycket som hennes skönhet, och han
beslöt sig för att se till att hon blev hans hustru, nu när han hade sin nya barontitel att falla
tillbaka på. De har två barn tillsammans, [Brennan] som är Marcels arvvinge och dottern [Tameli] som
är faderns ögonsten.\
26 år gammal ärvde Marcel huset Devin efter den barnlöse broderns död, men affärerna hade då gått
dåligt i flera år, och många viktiga allierade hade övergivit huset. Marcel samlade de
bundsförvanter och kontakter han hade kvar, och satsade en farligt stor del av sina tillgångar på
att flytta all sin handelsverksamhet till [Stora Arkipelagen] och dess lockande möjligheter. De
exakta omständigheterna kring detta är fortfarande oklara, men det knöts snart en ny allians med den
mystiske [Bertrand Marcomb] och den ambitiöse [Thiery Samand Armé-Dachaud], och ett nytt handelshus,
[Den Röda Triskelen], hade bildats.

Utseende
--------

Marcel är en kraftigt byggt man strax under medellängd, bredaxlad och grov utan att egentligen vara
varesig fet eller muskulös. Hans ansikte är öppet och förtroendeingivande, med grönblå ögon och
uttrycksfulla läppar som verkar ha lika nära till skratt som till mer eftertänksamma uttryck. Hans
korta helskägg är alltid vältrimmat och det tjocka, rödblonda håret når honom gott och väl till
axlarna. Han anses allmänt vara en både stilig och charmerande man.

**Resurser: 20 (Den röda triskelen, handelsmagnat)**

**Rykte: 17 (Uppkomling)** 

  [Arienne]: Arienne_Senlis_Devin_de_Ryon
  [Brennan]: Brennan_Devin_av_Ryon
  [Tameli]: Tameli_Devin_av_Ryon
  [Stora Arkipelagen]: Stora_Arkipelagen
  [Bertrand Marcomb]: Bertrand_Marcomb
  [Thiery Samand Armé-Dachaud]: Thiery_Samand_Armé-Dachaud
  [Den Röda Triskelen]: Den_Röda_Triskelen