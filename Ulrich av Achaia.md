---
author: Ymir
category:
- Enögda
- Fanatiker
- Herm Nove
- Impopulära
- Jargier
- Korsfarare
- Ordensriddare
- Självspäkare
created_at: '2012-10-22T13:10:05Z'
id: ulrich av achaia
image:
- Ulrich_av_Achaia.jpg
title: Ulrich av Achaia
---
![Sir Ulrichs personliga vapen] Ulrich av Achaia är en fruktad tempelherre i [Herm Nove]-orden, känd för sitt hänsynslösa sinnelag och grundliga tillvägsgångssätt. Han gjorde ett namn för sig redan i korstågen mot Kamor 2967 e.D, men hans verkliga intåg på större händelsers scen skedde några år senare, med ordens attack mot [Nekkma Andeblidares] hemliga fäste i Dom Harzagu på Takalorr. Det ligger ett nät av bortförklaringar och motstridiga uppgifter om hela företaget, vars verkliga natur i stort är höljd i dunkel. Nekkma själv ska emellertid ha dödats, och Herm Nove-riddarna kom över någon mystisk artefakt, beskriven som en "relik", som kan ha varit målet med expeditionen. Den långa vägen tillbaka till kusten var fylld av umbäranden och missöden, många män gick förlorade till tropiska sjukdomar och sviter av skador såväl som attacker från tiraker och kameleontmän, och när man till slut nådde kusten och den väntande flottan där hade den angripits av bazirkpirater, som sänkt många skepp. De två skepp Herm Nove hade kvar slog följe med amiral [Vinces Matravins] flotta på kurs mot Stora Arkipelagen, som man stött på utanför Takalorrs kust. Huruvida detta mötet var en slump eller ej är okänt, men Ulrich och hans kamrater verkar iallafall ha klara och tydliga ambitioner i Arkipelagen, vad de nu kan tänkas vara.

Expeditionen till Takalorr hade letts av en Mästare i orden, men denne dog på överfarten till Arkipelagen under skumma omständigheter, antagligen dödad av den mystiske sir [Garmus av Coloarkan], vilket gav tempelherre Ulrich befälet över den lilla grupp av Herm Nove-riddare, väpnare och knektar som omsider landsteg i [Garandor]. Ulrich har sedan dess, av allt att döma, aktivt försökt hålla sig väl både med den lokale sabriske befälhavaren [Raimon Trastamére av Aladene] och primod [Bertram de Elara], för att inte tala om lady [Amadea Helmason av Negaidh], men också syftet med denna charmoffensiv är okänt. Någon som inte riktigt verkar ha uppskattat sir Ulrichs charm är en dam vid namn [Ilona av Karanthos], som uppenbarligen följt med från Takalorr, och dessförinnan Jargien, som riddarens älskarinna och/eller gisslan, men i själva verket verkar ha magiska egenskaper som hjälpt Herm Nove-riddarna att finna reliken de sökte på Takalorr. Lady Ilona är dock försvunnen, påstått kidnappad av tiraker som stulit sir Ulrichs sista återstående fartyg, [Guds Vrede], i Garandors hamn medan damen ifråga var ombord. Det sägs att herr Ulrich letar med ljus och lykta såväl som ceremoniell magi för att återfinna lady Ilona. Om det är för att han bryr sig om henne, saknar henne, eller bara har användning för henne på något sätt är en helt öppen fråga.

Sir Ulrich är högrest, kraftig och en stridsman ut i fingerspetsarna, med linblont hår i en hjälmfrisyr och välansatt skägg i samma ton. Hans näsa är knäckt och ett långt ärr löper över kinden, nyligen fick han dessutom sitt högra höga utstucket av en okänd nidingsman under [Saar-torneringen 10051]. Han för sig emellertid värdigt och elegant, och den enögt kalla, hårda blicken antyder på något vis att han definitivt är värdig sin ledarroll; det finns en odefinierbar, listig glöd i den. Klädvalet består så gott som alltid av anspråkslösa tabarder, mantlar eller kåpor i Herm Noves färger; vitt och svart, med ett gyllene Daakkors broderat över bröstet eller mantelns rygg. En signetring och en något prålig guldkedja som oftast hålls dold under hans kläder skvallrar om hans status som tempelherre i Herm Nove, för de som begriper sig på sådana ting.

## Resurser: 18 (Herm Nove)''' '''Rykte: 18 (Allmänt fruktad)

  [Sir Ulrichs personliga vapen]: Ulrich_av_Achaia.jpg "Sir Ulrichs personliga vapen"
  [Herm Nove]: Herm_Nove
  [Nekkma Andeblidares]: Nekkma_Andeblidare
  [Vinces Matravins]: Vinces_Matravin_av_Kap_Vestane
  [Garmus av Coloarkan]: Garmus_av_Coloarkan
  [Garandor]: Garandor
  [Raimon Trastamére av Aladene]: Raimon_Trastamére_av_Aladene
  [Bertram de Elara]: Bertram_de_Elara
  [Amadea Helmason av Negaidh]: Amadea_Helmason_av_Negaidh
  [Ilona av Karanthos]: Ilona_av_Karanthos
  [Guds Vrede]: Guds_Vrede
  [Saar-torneringen 10051]: Saar-torneringen_10051