---
author: Lycan
created_at: '2011-09-09T15:03:23Z'
id: Usikai
links:
  category:
  - Andar
  - De åtta fasorna
  - Kamoriansk schamanism
  mention:
  - cinervakulten
title: Usikai
---

Den grå döden, Pestmön, Trillingen och den mest fruktade av . De andra, hur skräckinjagande de än må
vara, saknar helt enkelt Usikais destruktiva potential, ty hon är en spridare av farsoter, en
pesthärd, ett vandrande folkmord.

Usikai är i själva verket tre sammanväxta syskon som delar en själ. Vanligtvis uppenbarar hon sig
dock insvept i en grå klädnad, och ser då ut som en relativt normal, om än hålögd och glåmig,
människokvinna. Under klädnaden döljs dock en sammanväxt massa av kött och hårig vävnad, tre armar
och hennes trillingars huvuden skriker hjärndött ur magen och axeln.

Hon kon lösgöra extrahuvudena från kroppen, och dessa svävar då fram, med en mindre mängd senor och
avslitna muskler släpandes efter sig ur halsen. Huvudena skriker och babblar och utstöter de mest
osmakliga läten, men delar som sagt själ och medvetande med det "normala" huvudet, och kan, trots
sin galenskap, tredubbla Usikais handlingstakt.

Usikai är nedbruten av hat och smärta. Hon beter sig fullkomligt osammanhängande och pratar
oavbrutet med sig själv på en uråldrig kamoriansk dialekt. Hon verkar inte direkt ha någon plan
eller syfte med sitt agerande. Hon har dock flera gånger hörts skrika eller mumla "alla ska sova,
låt det bli tyst, låt mig vila" och liknande fraser. I de äldsta sagor hon figurerar i längtar hon
mer än något annat efter att få dö, men hålls kvar i världen av geas, bunden av plikt till
[cinervakulten].

  [cinervakulten]: cinervakulten