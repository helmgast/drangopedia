---
created_at: '2012-10-27T16:19:38Z'
id: Kerdan av Nemari
links:
  category:
  - Darkener
  - Folk i Garandor
  - Folk i Stora Arkipelagen
  - Gamlingar
  - Knegare
  - Oritoner
  - Röda Triskelen
  - Sabrier
  mention:
  - Bertrand Marcomb
  - Röda Triskelen
title: Kerdan av Nemari
---

Kerdan är en åldrad herre av halvt sabrisk börd som är skattmästare vid [Röda Triskelens]
huvudkontor i Garandor. Åldern har tärt på honom och han är svag och ofta trött, men hans kompetens
är extraordinär till den grad att han blivit en av konsortiets viktigaste anställda; ofta sköter han
om affärer och ärenden långt utanför hans egentliga befogenheter, och ingen verkar tycka illa vara -
tvärtom. Kerdan är en person som får saker lösta och gjorda, och högt respekterad för det.

Mäster Kerdan är uppvuxen i Garandor och tidigare anställd åt [Bertrand Marcomb], och har i dennes
ärenden besökt Consaber ett fåtal gånger, även om det var länge sedan senast. Nu på sin ålders höst
lämnar han sällan Röda triskelens huvudkontor, där han håller sig med fina kammare och ett aviarum
med exotiska fåglar, hans stora passion i livet. Han är mycket tunn och rynkig med stor, kal hjässa
och grånat getskägg, men skärpt blick och en hälsosamt ljusbrun hudton. Han går långsamt och stöttar
sig alltid på en käpp med ett pelikanhuvud i brons som handtag.

**Resurser: 17 (Den röda triskelen, personliga kontakter)** \
**Rykte: 14 (Extrem kompetens)**

  [Röda Triskelens]: Röda_Triskelen
  [Bertrand Marcomb]: Bertrand_Marcomb