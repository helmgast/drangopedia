---
author: Ymir
category:
- Allt blir bättre med apor
- Apdyrkande jättenegrer
- Eumo
- Sagor och legender
- Västlandens befolkning
created_at: '2012-11-08T08:06:10Z'
id: halvtrollen i hulan-utu
title: Halvtrollen i Hulan-utu
---
[Tuulam]-folket bebor djunglerna utmed södra [Urad-Them]-floden, där inga andra människor lever. De är förhållandevis primitiva jägare och samlare med en demondyrkande schamanistisk religion. De kontakter de haft med andra folkslag har varit sansade, men reserverade. Tuulam håller sig helst för sig själva och ser ingen mening med att träffa andra folk. Upptäcktresande och lycksökare som besökt Tuulams bosättningar har i efterhand berättat om ett kargt och fåordigt folkslag som lever på vad jungeln ger. Några resurser att tala om har de inte, och de gånger de bytt till sig besökares vapen har det varit med sagor i utbyte. Tuulam säger sig känna till allting med junglerna, och kan tänka sig att yppa några av områdets hemligheter mot betalning.

En sådan saga har upptäcktsresanden [Hazmar Mûran] nedtecknat i sin resebeskrivning '[Utmarkernas gåtfulla folk]'. Tuulam kallade sagan för 'Halvtrollen i Hulan-utu'. I den beskrivs en gåtfull ras varelser som lever i en oländig dal, Hulan-utu, som skimrar av mineralfyndigheter. Där lever halvtrollen, vars främsta livsmål tycks vara att skydda Hulan-utus mineraler och ädelstenar. Av någon anledning händer det dock att de drar ut i junglerna på plundringtåg. Trots sin storlek rör de sig tyst genom undervegetationen, och de tycks ledas av ett kollektivt medvetande, för deras militära aktioner är exakta och mycket välkoordinerade. Efter några veckor sådan terror försvinner de in i de djupare junglerna igen.

Hazmar Mûran försökte hitta spår av Halvtrollen i Hulan-utu, och han trängde djupt in i djunglernas farligaste delar i sitt sökande. Några halvtroll fann han dock inte. Långt inne i junglernas mörkaste och mest kuperade delar hittade han dock en öppning i jungeln, täckt av enorma ben som hade en mycket obehaglig likhet med människors ben. Längre in i samma stycke av jungeln hade någon eller något konstruerat vad som såg ut att vara altare av samma ben. Hazmar fick dock aldrig något svar på gåtan, och tvingades kort därefter att lämna junglerna på grund av sinande förnödenheter.

  [Tuulam]: Tuulam
  [Urad-Them]: Urad-Them
  [Hazmar Mûran]: Hazmar_Mûran
  [Utmarkernas gåtfulla folk]: Shim_zhana_ain_akhamin