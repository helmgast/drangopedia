---
author: Lycan
created_at: '2010-08-25T11:48:58Z'
id: Karmosinlogen
links:
  category:
  - Fraktioner
  - Legio Colonan
  - Spionnätverk
  mention:
  - Nammadi
title: Karmosinlogen
---

Samtliga Legio Colonans större hus har sina egna nätverk av informatörer och kunskapare. Då direkta
konflikter inom Legio Colonan är strängt förbjudna har, i perioder då konkurrensen mellan husen
varit stor, dessa nätverk nära nog legat i krig med varandra. För snart hundra år sedan, under
Vurgil den Vises ledning, upptog interna konflikter, sabotage, spionage och även lönnmord så mycket
av Legio Colonans resurser att Curian kände att drastiska åtgärder måste vidtagas. Därför skapades
Karmosinlogen. Dess syfte var att genom informella kanaler främja Legio Colonan som helhet, och
också kartlägga och delvis kontrollera de enskilda husens egna spionnätverk.

Karmosinlogen har idag många medlemmar, både dubbelanslutna magiker från Legio Colonans samtliga
hus, och oberoende aktörer som på olika sätt knutits till logen. Genom att samla information,
infilitrera fientliga grupper och värna om Consabers och Legio Colonans intressen försöker man hålla
interna stridigheter till ett minimum och koordinera och förstärka Legio Colonans aktiviteter.

I Den Stora Arkipelagen jobbar Karmosinlogen främst med att förmedla information mellan de Legio
Colonan-medlemmar som finns utspridda över övärlden, men också med att infilitrera [Fraktionen] och
de cirefaliska kolonierna. Karmosinlogen har även ålagts av Carpodim att undersöka arkipelagens
historia och sammanställa information från biblioteket i Garandor samt att utforska vissa av
övärldens mer enigmatiska ruiner och kvarlämningar.

  [Fraktionen]: Nammadi