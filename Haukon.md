---
created_at: '2013-04-29T21:04:08Z'
id: Haukon
links:
  category:
  - Drunokier
  - Gamlingar
  - Korsfarare
  - Vasallriddare
  mention:
  - Breifas
  - Disa
  - Nicoz Mehzinor
  occurrence:
  - Sir_Haukon.jpg
title: Haukon
---

![Sir Haukons personliga vapen] Sir Haukon är en åldrad riddare som troget tjänat under flera olika
furstar i norra Drunok; nu senast [Nicoz Mehzinor], hertig av Val Timan och Duandan. I sin ungdom
vallfärdade Haukon till Lopnor och utmärkte sig där i strider mot ökenstammar, men hans ungdoms
religiösa nit har på senare år givit vika för ålderdomens pragmatism, även om ett starkt intresse
för moralfrågor kvarstår hos honom. Mer av plikt än övertygelse har han också tjänat som präst i
Jordmoderkulter i sina hemtrakter; som godsherre har bönderna mer eller mindre förväntat sig av
honom att förrätta Jordmoder-riter vid årets högtider, och det är en viktig del i den traditionella
relationen mellan frälset och bondeståndet, som Haukon är mån om att förvalta.\
Sir Haukon är inte längre den stridsman han en gång var, lite stel i lederna efter många långa år
och skador, men han kan fortfarande hantera både svärd och lans mer än väl. Oftast är det snarare
hans erfarenhet och kunskap om lag och rätt, seder och bruk och taktik och strategi som kommer hans
bundsförvanter till nytta.

Haukon är senig och vältränad för sin ålder, med ett halvlockigt grånat skägg och kortklippt hår,
fortfarande med stänk av brunt här och var. Han kommer inte från någon särskilt förnämlig
riddarsläkt och har aldrig varit rik, och klär sig och för sig relativt anspråkslöst. I officiella
sammanhang bär han gärna en röd tabard broderad med hans personliga vapen; en triskele i form av
rustningsben med sporrar. Han hade en hustru en gång, men hon är död sedan länge, och han besöker
sällan sitt gods, [Breifas], i västra Val Timan eftersom han inte har så mycket att hämta där. Han
är också barnlös, så vitt man vet, men har nyligen gift om sig med [Disa], en ung soldisk kvinna av
enkel börd och hoppas kunnat råda bot på den saken.

  [Sir Haukons personliga vapen]: Sir_Haukon.jpg "Sir Haukons personliga vapen"
  [Nicoz Mehzinor]: Nicoz_Mehzinor
  [Breifas]: Breifas
  [Disa]: Disa