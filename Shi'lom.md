---
author: Lycan
category:
- Kamoriansk schamanism
created_at: '2011-09-07T06:56:51Z'
id: shi'lom
title: Shi'lom
---
Enligt kamoriansk schamanism den yttre delen av en människas varelse. Människan består enligt kamorianerna av en kropp, en själ och en "utanförsjäl". Utanförsjälen, eller shi'lom, är den del av människan som står i närmast kontakt med naturen och totemandarna. Den lämnar ofta människan när hon sover för att umgås med skogsandarna eller färdas över till skuggländerna eller andeplanet. Detta använder kamorianerna för att förklara järtecken, föraningar, intuition och andra källor till extrasensorisk information.

Mäktiga schamaner antas ha mäktiga shi'lom som kan kommunicera med hundratals naturandar under en natt. Schamaner med stark shi'lom har därför också särskilt starka profetiska egenskaper, och stor vikt tillskrivs deras uttalanden, även om de är baserade på magkänslor.

Har man ett starkt band till sin totemande kan ibland ens shi'lom ta formen av det djuret.

På senare tid har flera namnkunniga schamaner varnat för att något har jagat och infekterat shi'lom.