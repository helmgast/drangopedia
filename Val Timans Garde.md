---
created_at: '2011-12-20T16:17:46Z'
id: Val Timans Garde
links:
  category:
  - Krigarsällskap
  mention:
  - Dun Baer
  - Dunmar
  - Hazzak
  - Midmar
  - Nicoz Mehzinor
  - Val Timan
  - Zenos Inakim
title: Val Timans Garde
---

Gardet i [Val Timan] är [hertigens] egna soldater, utöver hans husriddare och vasaller. De är
professionella soldater som ungefär till en hälften utgörs av lokala rekryter och resten bestående
av utsocknes, inklusive en del tiraker. Förutom att agera garnison i [Dunmar] och [Dun Baer]
upprätthåller de lag och ordning i hertigdömet genom regelbundna patruller. På grund av sina
vapenrockar kallas de ofta "Svarta gardet" i folkmun, vanligtvis av de som är omedvetna om hur
överanvänt detta tillnamn är.

Utrustning
----------

Soldaterna är förhållandevis välutrustade med brynjehauberk, coif, hjälm, sköld och spjut eller
hillebard, samt ett sidovapen (vanligtvis ett svärd eller en yxa. Ungefär en tredjedel är tränade
med avståndsvapen (båge eller armborst) och det finns hästar och kompetens nog för att flera av dem
ska kunna strida som kavalleri. Kavalleristerna bär i regel kortare brynjor med hosor till. Över
sina rustningar bär samtliga soldater svarta vapenrockar med hertigens silverne varg på ena sidan av
bröstet.

Organisation
------------

Gardet har sina egna befäl i form av en [kapten] sergeanter och korpraler, men är samtliga
underordnade hertigens husriddare som i sin tur lyder under hertigens marskalk. Högst befäl har
givetvis hertigen själv. Väpnare har ingen officiell befogenhet, men soldaterna är i regel villiga
att ta order från dessa med utan för mycket knotande, då de i regel agerar i sin riddares ställe.

Merparten av gardet är baserade i Dunmar medans ungefär en fjärdedel utgör Dun Baers garnison. Det
finns även en liten garnison i [Midmar] som agerar stads- och brandvakt. De soldater som har
familjer bor dessutom i regel med dem i Midmar.

Personligheter
--------------

### Hazzak

*se [Hazzak][kapten].*

### Marten Kurus

Sergeant Marten är en f.d. jargisk legionär tidigare i [Zenos Inakims] tjänst. Han övergav legionen
för ett mindre förband i hopp om bättre möjligheter till befodran. Marten är en garvad veteran med
bättre insikt än någon hur man får större förband att fungera smidigt och kan ofta förutse
moralproblem och ha lösningar redo i förväg. Om Hazzak är gardets farsa är Marten deras morsa.
Agerar löjtnant åt Hazzak, drillansvarig och praktiskt ansvarig för att order uppifrån utförs på
bästa sätt (i takt med att Hazzak har börjat vänja sig vid att delegera).

### Rufus

Ett drunokiskt råskinn som ironiskt nog förärats ett piggt, pojkaktigt anlete komplett med rött hår
och fräknar och hade svårt att tas på allvar. Rufus är lojal, men amoralisk, och kan således tänka
sig utföra praktiskt taget vilka order som helst. Fick lyckligtvis (enligt honom själv) ett
vanställande yxhugg i ansiktet vid striderna runt haldsvakt. Ett groteskt ärr klyver nu höger sida
av anisktet och en snett läkt käke har gett honom ett rätt obehagligt flin. Kommer bra överens med
tirakerna som gett honom tillnamnet "snedkäft". Många missar att detta inte är ett öknamn.

### Halla

Halla är en ung kvinna från Val Timan som tog sin brors plats i gardet efter denne försökt
desertera. Hon är lång och kraftig och kan mäta sig i styrka med de flesta av karlarna. Trots att
hon är den hittills enda kvinnan i gardet har hon funnit sig en respekterad plats bland mannarna på
relativt kort tid, säkerligen hjälpt av det faktum att kaptenen och flera av sergeanterna är
tiraker. Hon är dessutom en dödlig skytt med sin slunga.

### "Korte" Kador

### Kalvin

  [Val Timan]: Val_Timan
  [hertigens]: Nicoz_Mehzinor
  [Dunmar]: Dunmar
  [Dun Baer]: Dun_Baer
  [kapten]: Hazzak
  [Midmar]: Midmar
  [Zenos Inakims]: Zenos_Inakim