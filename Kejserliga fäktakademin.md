---
author: Joel
created_at: '2012-12-03T10:09:17Z'
id: Kejserliga fäktakademin
links:
  category:
  - Akademier
  - Träningsläger
title: Kejserliga fäktakademin
---

I Jargiens huvudstad Daval ligger den Kejserliga fäktakademin i anslutning till det Kejserliga
palatset. Byggnad är stor, och innehåller förutom den bästa tillgängliga träningsutrustningen också
salonger, trädgårdar och ett galleri. Fäktmästarna kommer huvudsakligen från samhällets toppskikt,
men även simpla soldater kan göra karriär på akademin om de uppvisat en väldig talang i strid. Varje
år sker de nya uttagningarna till akademin då en hel del unga män utsända från sina legioner
försöker vinna en plats tillsammans med rika familjers söner. I sällsynta fall tar man emot äldre
elever, men bara om de redan uppvisat en stor skicklighet.

Sedan undervisas man i en uppsjö färdigheter. Eftersom mycket tid tillbringas i palatset och bland
hovet, måste fäktarna kunna uppföra sig som ädlingar, något de också snabbt skolas till. Någon
större uppmärksamhet läggs dock inte på religionen eller bildningen. Eleverna tränas genast
grundligt i svärd, spjut och sköld. Meningen är att senare kunna agera vapenmästare och lärare vid
de olika legionerna. Efter tre års utbildning blir de flesta ivägskickade till olika uppgifter inom
kejsardömet, främst för att själva undervisa vid legionerna. Ungefär en femtedel av eleverna stannar
dock kvar och genomgår en ytterligare utbildning i tre år, denna gång främst inriktad på
svärdskonsten och den snabba fäktningsstilen Devanius vitor Imperio, Kejserlig elitfäktning. Dessa
män - ingen kvinna har någonsin intagits till akademin - utgör sedan en sorts elit av vapenmästare,
livvakter och rådgivare, främst inom de centrala delarna av Imperiet, emedan vissa utses som
förkämpar inom legionerna.

**Avgift:** Kejserlig fäktare\*, intagningsförsök (ej de nominerade från legionerna): 100 denarer.

**Stridskonster:** Stridsakademiutbildning, Kejserlig elitfäktning.

**Utbildningsfärdigheter:** Se Ädlingens yrkesfärdigheter (regelboken sidan 65)