---
author: Lycan
category:
- De vita svalorna på berget Vostram
created_at: '2012-09-21T09:03:05Z'
id: bergets baksida
title: Bergets baksida
---
Berget Vostrams nordsluttning har en relativt mild lutning och där ligger klostret. På den steniga och branta sydsluttningen, känd som baksidan, finns en liten håla i berget där eremiten Cerrita bor. Baksidan ligger totalt skoningslöst placerad i förhållande till sol och vind, i förhållande till den skyddade framsidan. Det är dock möjligt att ta sig dit utan att gå ut genom klosterporten. Man kan följa en brant bergsstig som börjar inne i klostret, för att komma runt. Cerrita har bott i sitt lilla hål längre än någon annan varit på klostret och de äldsta systrarna minns bara att hon inte var lika gammal för länge sedan. Hennes hy är torr och brun av decennier av Tarkas' hårda vind och obarmhärtiga sol. År efter år av meditation har gjort henne profetisk och vis, men också gjort henne ganska galen. Det ingår när man blir vostramitnovis att någon av de äldre noviserna skickar i väg en på ett låtsat uppdrag för att hämta en bok eller något av Cerrita. Cerrita har inga böcker (eller ägodelar över huvud taget) och går klädd i trasig säckväv och tjocka kedjor. Hon avskyr människor och hennes initiala reaktion till att få besökare är alltid att skrämma bort dem.

En gång i veckan går en grupp noviser till henne med en liten måltid bestående av lite ris eller en bit bröd. Hur hon överlever på detta och vad hon dricker är ett mysterium. När rollpersonerna skickas dit har de möjlighet att ställa frågor och hon är känd för sina profetior, som dock är präglade av ett visst mått av dårskap. Hon kan avbryta sig själv mitt i en mening med gläfsande om alltings förgänglighet. Spelledartips: spelled henne inte som allt för dunkel bara, utan att se till att ledtrådarna ändå går fram. Inspiration till henne kan fås genom att läsa Predikaren-boken i Gamla Testamentet.

Cerrita säger följande saker:

Det allseende ögat på bergets topp stirrar sig blind på stjärnorna.

De som var många skall bli en.

I solljuset: ljusets riddare, i mörkret: en dyster grubblare, i månljuset: vansinnig. Vem är han egentligen?

Vet ni vad ni vill? Någon annan vet kanske bättre vad ni vill?

Nyckelord Cerrita:

Vansinne, Besatthet, Dunkelhet