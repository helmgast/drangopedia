---
created_at: '2014-01-16T01:22:51Z'
id: Den vällustige mûhadinen
links:
  category:
  - Bibliofili
title: Den vällustige mûhadinen
---

-   Författare: Anonym
-   Språk: Lägre jargiska (Jargisk skrift), mûhadinsk översättning finns
-   Läsbarhet: Normal (Ob3T6)
-   Förkunskaper: Inga
-   Kunskapsinnehåll: -
-   Tillgänglighet: Eftertraktad (Ob4T6) (Extremt svåråtkomlig (Ob6T6) i Mûhad)

’Den vällustige mûhadinen’ är en anonym jargisk adelsdams skildring av sin tid som konkubinslav i en
lika anonym mûhadinsk kefals seralj. Historien är av allt att döma helt påhittad, och beskrivningen
av Mûhad präglad av occidentalistiska myter snarare än någon som helst faktakoll. Alltihop är erotik
på gränsen till ren porr, men även om de litterära kvaliteérna kan ifrågasättas är boken oerhört
populär i Jargien. En översättning till mûhadinska utlöste under den måhända geniala titeln ’En
studie i jargisk dumhet’ stor munterhet i Mûhad, men förbjöds snart av Gudahärskaren för dess
’osedliga karaktär, undermåliga prosa och bespottande av Vårt ärorika zhaniska kulturarv’.
Översättaren pryglades lite diskret.