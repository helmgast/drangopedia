---
created_at: '2011-06-17T07:17:20Z'
id: Borsid Palinaro av Grimssalar
links:
  category:
  - Drunokier
  - Drunokiska Jarlar
  - Vasallriddare
  - Ätten Palinaro
  - Överviktiga
  mention:
  - Borsiderna
  - Hengil av Gilim
  - Mark Palinaro av Grimssalar
  - Ryttarkriget
  occurrence:
  - Borsid_Palinaro_av_Grimssalar.jpg
title: Borsid Palinaro av Grimssalar
---

![Jarl Borsids personliga vapen; notera Borsidernas ättesköld på hjärtplatsen]

Ätten Palinaro av Grimssalar har länge varit kända som mer ambitiösa än släktens huvudgren, och
detta gäller i synnerhet för deras nuvarande huvudman, jarl Borsid. Den bullrige och försupne jarlen
är knappast någon framstående politiker, men har goda rådgivare i form av sina tre döttrar och
dessas respektive makar, varav [Hengil av Gilim] står ut som något av ett snille. Och ambitioner,
det finns där. Huset Palinaro är nämnligen avlägsna ättlingar till de fornstora [Borsiderna], en
gång kungar av Drunok, från vilka jarl Borsid fått sitt namn. Det är inte så, antagligen, att jarl
Borsid åtrår kungakronan; som försvarare av Grimssalar slogs han tappert och troget för kungen under
[Ryttarkriget], men han vill definitivt mer än bara vara jarl. Ett nytt krig vore synnerligen
lämpligt, så han och hans svärsöner kunde få visa vad de går för på slagfältet, och de plottar för
fullt för att få till ett.

Jarl Borsid har bara en levande son, den inavlade och håglöse [Mark], vilket ställer till en del oro
för arvsföljden. Hans döttrar Vala, Vianni och Vandis är gjorda av betydligt bättre virke, men
jarlen har inga planer på att låta sin släkt dö ut och Grimssalar hamna i någon av svärsönernas
giriga händer.

  [Jarl Borsids personliga vapen; notera Borsidernas ättesköld på hjärtplatsen]: Borsid_Palinaro_av_Grimssalar.jpg
    "Jarl Borsids personliga vapen; notera Borsidernas ättesköld på hjärtplatsen"
  [Hengil av Gilim]: Hengil_av_Gilim
  [Borsiderna]: Borsiderna
  [Ryttarkriget]: Ryttarkriget
  [Mark]: Mark_Palinaro_av_Grimssalar