---
author: Joel
category:
- Sabrier
- Sabriska Baroner
- Överviktiga
created_at: '2011-02-18T23:46:53Z'
id: vinces matravin av kap vestane
image:
- Matravin_av_Vestane.jpg
title: Vinces Matravin av Kap Vestane
---
![Amiral Vinces personliga vapen]

Vinces Matravin är baron av [Kap Vestane] och befälhavare över Consabers [tredje flotta], stationerad i Övärlden. Han fick denna post år 1514 sabrisk tideräkning, sedan man i Consaber beslutat att föra en mer aggressiv politik i Stora Arkipelagen. Amiral Matravin själv är knappast någon krigshetsare, men en lojal soldat och mån om att skydda "de sina", en term i vilken han räknar in i stort sett samtliga sabrier i Övärlden. Med lång erfarenhet som kapten och flottist under storamiral [Ludich Targaton] råder det ingen tvekan om amiral Matravins kompetens, och med den mäktiga tredje flottan under sitt kommando är han lugnt den sabriska statsmaktens tredje eller andre mäktigaste representant i Övärlden, efter hertig [Raimon] och primod [Bertram de Elara].

Amiralen är runt de femtio, ganska grovt byggt med begynnande fetma, och hår som börjat gråna så smått. Han är väderbiten och rödbrusig, men vårdar ömt sitt imponerande kindskägg, och klär sig moderiktigt och elegant. Han är för tillfället ogift sedan hans fru dog i en av Övärldens många farsoter, men somliga rykten gör gällande att han ämnar åtgärda det problemet, tex genom sin (påstådda) älskarinna, Lady [Tibors av Colonan]. Amiralens äldste son, [Ludich Matravin], är godsherre på ön [Rum], medan en yngre son och två ogifta döttrar vistas på släktens gods på [Ava]. De övriga av Vinces Matravins åtta barn blev kvar i Consaber, däribland sonen Rickad som är väpnare åt ingen mindre än hertigen av Turina, amiralens brorson.

  [Amiral Vinces personliga vapen]: Matravin_av_Vestane.jpg "Amiral Vinces personliga vapen"
  [Kap Vestane]: Kap_Vestane
  [tredje flotta]: Tredje_Flottan
  [Ludich Targaton]: Ludich_Targaton
  [Raimon]: Raimon_Trastamére_av_Aladene
  [Bertram de Elara]: Bertram_de_Elara
  [Tibors av Colonan]: Tibors_av_Colonan
  [Ludich Matravin]: Ludich_Matravin
  [Rum]: Rum
  [Ava]: Ava