---
author: Ymir
created_at: '2012-11-01T14:20:04Z'
id: Ellyri Tiethani fin Déatere tan Vatharian
links:
  category:
  - 'Cuvri''an'
  - Efterlysta
  - Enigmatiska figurer
  - Machiavellianer
  - Moralisk gråzon
  - Sanarialver
  - Svarta får
  - 'Tia''shi Tarivei'
  - Ärkemagiker
  mention:
  - 'Cuvri''an'
  - Dazhûrs rit
  - Legio Colonan
  - Liljans råd
  - Lirmana Ithari fin Tanisol t’un Sanari t’an Eare
  - Lostari Cederin fin Catharion
  - Tenavron Cevarin fin Vathae
  - Teveletion Järnhand
  - 'Tia''shi Tarivei'
  - Verduhrakh
title: 'E''llyri Tiethani fin Déatere t''an Vatharian'
---

E'llyri är en över hundrafemtio år gammal sanariälva som länge varit verksam i huset [Cuvri'an]
[Legio Colonan], i vars hägn hon bedrivit forskning i kronotropi, semotropi och biomantisk alkemi.
En gång i tiden [Tenavron Cevarins] och [Lostari Catharions] läromästare. E'llyri är hemlighetsfull
och mycket mäktig, men impopulär och något av en outsider i Cuvri'an där hon aldrig riktigt stått på
helt god fot med vare sig lady [Lirmanas] sanarifraktion eller husets léaramalver. Av outgrundliga
anledningar har hon dock flera gånger fått oväntat stöd av självaste [Verduhrakh] i hus Cuvri'ans
möten. På senare år har E'llyri mycket sällan deltagit i husets sammankomster, och knappt alls synts
till i Consaber - hon lär istället befinna sig i Asharina, i skumma ärenden.

Det har förvisso alltid varit välkänt att E'llyri är upp över öronen inblandad i otaliga
intrighärvor och spelar ett farligt dubbelspel ingen riktigt förstår sig på, men det faktum att hon
på sistone sagts vara involverad i [Tia'shi Tarivei] är särdeles spektakulärt även i sammanhanget.
Vad det hela egentligen rör sig om är ytterst oklart; E'llyri har alltid verkat lojal till Sanari
som släkte, om än inte till [Liljans råd], och det förblir för nu en öppen fråga om hon endast
tillfälligt haft samröre med [Teveletion Järnhand], eller om det går djupare än så. Rykten gör
gällande att agenter från Liljans råd förgäves har finkammat Asharina i jakt på henne sedan Tia'shi
Tariveis framgångsrika genomförande av [Dazhûrs rit].

  [Cuvri'an]: Cuvrian
  [Legio Colonan]: Legio_Colonan
  [Tenavron Cevarins]: Tenavron_Cevarin_fin_Vathae
  [Lostari Catharions]: Lostari_Cederin_fin_Catharion
  [Lirmanas]: Lirmana_Ithari_fin_Tanisol_tun_Sanari_tan_Eare
  [Verduhrakh]: Verduhrakh
  [Tia'shi Tarivei]: Tiashi_Tarivei
  [Liljans råd]: Liljans_råd
  [Teveletion Järnhand]: Teveletion_Järnhand
  [Dazhûrs rit]: Dazhûrs_rit