---
created_at: '2012-05-30T14:51:03Z'
id: 'Sham-Ukin den Store'
links:
  category:
  - Darkener
  - Despoter
  - Diemedéernas välde
  - Historiska personer
  - Machiavellianer
  mention:
  - Aeba
  - 'Aeba-kolonin'
  - Diemedeiska dynastin
  - Igba och Amanju
  - Jarma
  - Lohemo
  - Mageus Himlakrönte
  - Maharathaïm
  - Moran
  - Omo
  - Oriton
  - 'Sham-Ukins välde'
  - Slaget om Garandor
  - Slaget om Pärlemorhavet
  - Stora Jordbävningen
  - Tarasharkrona
  - Tiro
  - Trippelalliansen
  - Tumar
title: 'Sham-Ukin den Store'
---

Sham-Ukin dor Asamwene Diema, mer känd som Sham-Ukin den Store, var en klanhövding från [Aeba], av
den [Diemedeiska dynastin], som störtade de [jargiska kolonisatörerna] och vann herraväldet över ön.
Sedan han konsoliderat sin makt på Aeba, kastat guvernören till hyggelmonstren och bemäktigat sig
stora delar av jargiernas flotta lyckades det honom att plundra de ebhronitiska besittningarna i
öster på vapen och ytterligare skepp, varefter han snabbt erövrade [Omo] och krönte sig till konung
med den [Tarasharkrona] som förvarades där. Nu hade Sham-Ukin både ett symboliskt och reellt
maktanspråk i centrala Arkipelagen, och med [Oriton] och [Lohemo] försvagade efter [Stora
Jordbävningen] kunde han ohämmat angripa fler öar. Tillslut formade furstarna av [Tiro], [Tumar] och
[Jarma] den så kallade [Trippelalliansen] för att krossa honom, men Sham-Ukins flotta vann en
väldigt seger i [Slaget om Pärlemorhavet], vilket snart ledde till hela alliansens sönderfall. Tumar
och Tiro blev tributstater under hans välde, medan Jarma, omsider stött av Lohemo, tog långa,
blodiga krig att kuva. Med sina primära fiender besegrade gav sig Sham-Ukin i kast med att erövra
[Moran], Lohemo och Oriton, och satte sitt namn för evigt i Arkipelagens hävder genom att bli en av
få som [erövrat Garandor], år 9646 arkipelagisk tid. Han stod nu på höjden av sin makt, och hade
kanske med tiden lyckats ena Arkipelagen om inte ett lönnmord av [Maharathaïm]-klanerna [Igba och
Amanju] hade ändat hans bana. Sham-Ukins söner och krigsherrar började snart slåss om hans välde,
kontrollen över Lohemo desintegrerade närmast omedelbart, möjligtvis orkestrerat av Maharathaïm, och
framgångssagan dog lika snabbt som den hade börjat. Likfullt består [Diemedéernas välde] i centrala
Arkipelagen än, och dess konungar bär fortfarande sin Tarasharkrona.

Sham-Ukin blev känd i Arkipelagisk saga och myt som en briljant men ondskefull härskare, epitomet av
machiavellisk tyranni. Bortom haven, ironiskt nog, blev han känd som en hjälte bland jargierna vars
koloni han förstört, förknippad med [Mageus Himlakrönte], den Daaktrogne fursten på världens bortre
sida.

  [Aeba]: Aeba
  [Diemedeiska dynastin]: Diemedeiska_dynastin
  [jargiska kolonisatörerna]: Aeba-kolonin
  [Omo]: Omo
  [Tarasharkrona]: Tarasharkrona
  [Oriton]: Oriton
  [Lohemo]: Lohemo
  [Stora Jordbävningen]: Stora_Jordbävningen
  [Tiro]: Tiro
  [Tumar]: Tumar
  [Jarma]: Jarma
  [Trippelalliansen]: Trippelalliansen
  [Slaget om Pärlemorhavet]: Slaget_om_Pärlemorhavet
  [Moran]: Moran
  [erövrat Garandor]: Slaget_om_Garandor
  [Maharathaïm]: Maharathaïm
  [Igba och Amanju]: Igba_och_Amanju
  [Diemedéernas välde]: Sham-Ukins_välde
  [Mageus Himlakrönte]: Mageus_Himlakrönte