---
created_at: '2011-08-11T04:36:40Z'
id: Wahal il zinda bet izaleh
links:
  category:
  - Bibliofili
  - Västerländsk kultur
  mention:
  - Mûhadinsk skrift
  - Zhaniska
title: 'Wahal il zinda bet'' ''izaleh'
---

-   **Författare:** Okänd
-   **Språk:** [Zhaniska], ålderdomlig Koshan-dialekt ([Mûhadinsk skrift])
-   **Läsbarhet:** Mycket svår (Ob5T6)
-   **Förkunskaper:** Inga
-   **Kunskapsinnehåll:** -
-   **Tillgänglighet:** Svåråtkomlig (Ob4T6)

'Månens och regnets krönikor' är ett uråldrigt zhaniskt sagoepos om två unga älskande, Akim och
Zahna, som på grund av sin kärlek förvisas ur sina respektive familjer och drivs ut på ett långt
sökande efter en ny plats i världen. Under sina färder stöter de på många faror och deras kärlek
sätts på hårda prov, men de finner också vänner och allierade. Zahna tas tillslut tillfånga av de
vilda savakunnernas storkonung, och skiljs från sin älskade Akim i många år, men lyckas slutligen
lura sin herre i en fälla där Akim och demonen Anakhotep kan dräpa honom. Akim och Zahna färdas då
ut bland västerhavets dimmor i ett vemodigt slut, och om de får leva lyckliga till sist förtäljer
inte historien.

Berättelsen är välkänd i Mûhad än idag, men förs framförallt vidare i muntlig tradition - själva
boken har blivit så ålderdomlig, över femtusen år, att bara de allra kunnigaste förstår språket i
den. Den hade förstås kunnat överföras till ett modernare språkbruk, men mycket av det sinnrika
versmåttet hade förmodligen gått förlorat.

  [Zhaniska]: Zhaniska
  [Mûhadinsk skrift]: Mûhadinsk_skrift