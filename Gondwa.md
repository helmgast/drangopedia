---
created_at: '2014-06-09T15:50:46Z'
id: Gondwa
links:
  category:
  - Fjärran riken
  - Sagor och legender
  mention:
  - Blodbergen
  - De himlabenådade elefanterna
  - Eldhavet
  - Kejsarmammutar
  - 'Menon-Aun'
  - 'Mio-Enara'
  - Reshim ben Alad
  - Sjöfarardynastin
  - 'Yo-Lin'
title: Gondwa
---

Gondwa är namnet på ett halvt legendariskt rike i det avlägsna fjärran västern, bortom [Menon-Aun],
varifrån mûhadinerna fick de [Kejsarmammutar] som blev anfäderna till [De himlabenådade
elefanterna]. Landets exakta placering är oklar; fragmentariska edronitiska kartor verkar placera
ett land kallat *Jondihuam* öster om [Yo-Lins] väldiga djungel i [Mio-Enara], medan mûhadinska
källor från [Sjöfarardynastin] antyder att Gondwa låg norr om Enarasundet, söder om de ogästvänliga
[Blodbergen] - en karta verkar rentav placera det söder om [Eldhavet], halvannan värld bort. [Reshim
ben Alad] och ett antal andra sjöfarare ska ha besökt detta fjärran land, och medfört fångar,
mammutbarn, hantverk och många örter och växter till Mûhad, däribland den blodvallmo som fortfarande
spirar i mûhadinska trädgårdar. Vad som sedan hände med Gondwa förtäljer inte historien; landets
namn syns ibland på kartor byggda på urgamla förlagor, men ingen känd expedition till Gondwa har
företagits från Corinth Mundana på tusen år, och Mûhads elefanter har sakta men säkert förlorat den
kolossala storleken och ståtligheten hos sina förfäder bortom haven.

  [Menon-Aun]: Menon-Aun
  [Kejsarmammutar]: Kejsarmammutar
  [De himlabenådade elefanterna]: De_himlabenådade_elefanterna
  [Yo-Lins]: Yo-Lin
  [Mio-Enara]: Mio-Enara
  [Sjöfarardynastin]: Sjöfarardynastin
  [Blodbergen]: Blodbergen
  [Eldhavet]: Eldhavet
  [Reshim ben Alad]: Reshim_ben_Alad