---
created_at: '2012-09-27T17:44:11Z'
id: Djedemenkara
links:
  category:
  - Folk i Garandor
  - Folk i Stora Arkipelagen
  - Kamorfer
  - Kapitalister
  - Maffiabossar
  - Oritoner
  - Ärkemagiker
  mention:
  - Garandor
  - Iset Azarmisherah
  - Khaziz klan Zolod
  - Örådet
title: Djedemenkara
---

Så länge någon kan minnas har Farbror Djede varit en av de mest framträdande figurerna i [Garandors]
under värld. Hen är antagligen urgammal, men Garandors invånare är generellt inte så bra på att
bedöma åldern på kamorfer. Oavsett hur eller när kamorfen kom till Garandor har hen med åren
ansamlat mycket stora mängder makt, inflytande och pengar; Djedes tentakler når ut i alla nivåer av
samhället. Farbror Djedes intriger har kommit att bli en lika ofrånkomlig del av Garandor som
stanken från fiskmarknaden.

Folk är generellt misstänksamt inställda till kamorfen, men hen är en hederlig affärsman (i den
meningen att hen inte ljuger eller bryter ett löfte, enbart den meningen) och har egentligen inte
givit någon någon anledning till misstro. Fördomar mot mångtusenåriga kameleontvarelser har dock
gjort att Djede antagit en osynlig roll i Garandor. Som en grå eminens agerar hen bakom ridåerna,
och genom att fåtal pålitliga underhuggare går befälsordningen nedåt i hens maktpyramid och sprider
sig genom i stort sett alla verksamheter i Garandor. Det är svårt att uppskatta hur stor Djedes
verksamhet egentligen är, eftersom i princip inget av den är explicit kopplat till henom.
Efterforskningar gjorde av kamorfens främste rival, [Khaziz], har visat på kamorfisk inblandning i
ett tiotal handelshus, samtliga slavhandelsringar och gillen i Garandor, fyra fria kompanier och tre
piratflottor.

Djede är en evig källa till spännande rykten, och det går de mest fantastiska historier om henom.
Många handlar om vapenskicklighet, magisk makt eller rent ekonomiskt inflytande. Till exempel sägs
det att Djede ensam en gång nedgjorde ett helt kompani legoknektar som försökt förråda och döda
henom, att hen i själva verket har köpt en majoritet av rösterna i [örådet] eller att hen själv var
rådgivare åt [Iset Azarmisherah]. I den tråkiga verkligheten är det dock få som ens sett Farbror
Djede med egna ögon (och hen lär vara en tämligen anonym figur i bylsiga kläder av sabriskt snitt
och en stor hatt), än mindre bevittnat någon som helst våldsamhet från den högst värdiga och alltid
obeväpnade kamorfen.

**Resurser: 20? 25? Vem vet.. (Garandors grå eminens, makten bakom tronen, den kamorfiske
penningfursten)**  

  [Garandors]: Garandor
  [Khaziz]: Khaziz_klan_Zolod
  [örådet]: Örådet
  [Iset Azarmisherah]: Iset_Azarmisherah