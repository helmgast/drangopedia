---
author: Ymir
created_at: '2011-07-27T20:03:54Z'
id: Mardar Casen
links:
  category:
  - Drunokier
  - Drunokiska Jarlar
  - Stolta jävlar
  - Vasallriddare
  mention:
  - Dann Casen
  - Henner Casen
  occurrence:
  - Mardar_Casen.jpg
title: Mardar Casen
---

![Mardar Casens personliga vapen]

Mardar Casen är jarl av Herishem i hertigdömet Valdus, en av de västliga borgherrar som skyddar
Drunoks gränser mot Jargien. Han är kanske mest berömd för sin oäkta dotter [Dann], avlad med en
lokal bondjänta. Jarl Mardar tog emellertid denna dotter till sig och gav henne en gedigen
uppfostran i saker adelsdamer normalt förväntades kunna såväl som vapenlek, för han fruktade en
framtida jargisk invasion som Drunok hade litet hopp att hejda om inte även kvinnorna lärde sig
strida. Till hans förtret valde Dann stridens väg trots att denna massiva invasion uteblev, och
slutade till råga på allt upp som något så vanhedrande som legoknekt. Hennes bragder under
Ryttarkriget, och det påföljande riddarslaget, har blidkat faderns ogillade en hel del, men
förhållandet är fortfarande stormigt dem emellan.

Utöver lady Dann har jarl Mardar två legitima söner, som enligt uppgift är mycket svartsjuka på sin
oäkta halvsysters berömmelse. Den äldste av dessa, [Henner], är halt sedan barndomen och lär aldrig
bli riddare, men har däremot rönt viss framgång med studier vid jargiska universitet. Ej heller
detta är något den traditionelle Mardar uppskattar, dock. Henner kunde blivit munk, det hade han
minsann respekterat.

  [Mardar Casens personliga vapen]: Mardar_Casen.jpg "Mardar Casens personliga vapen"
  [Dann]: Dann_Casen
  [Henner]: Henner_Casen