---
created_at: '2011-02-18T23:27:03Z'
id: Genmäle
links:
  category:
  - Heliga föremål
  - Svärd
  mention:
  - Amara
  - 'Chegaran ir''Arona Anrayem'
  - Keshem av Jahna
  - Reben Valusian
  occurrence:
  - genmale.gif
title: Genmäle
---

Den vandrade Faulksriddaren och missionären [Reben Valusian] bar under många år detta svärd. Han
fann det i ett gammalt gravkummel strax efter att han hade, något övernitiskt, splittrat sitt förra
mot en gammal staty som, i det svaga fackelskenet, misstagits för någon slags monstruös väktare. Att
han nästan direkt därefter fann ett svärd i förvånansvärt gott skick såg han som Guds vilja, och tog
det genast som sitt eget, och gav det namnet Genmäle, då det är Rebens övertygelse att svärd ska
användas som svar på ett angrepp. Åratal senare förlorade Reben svärdet när han blev tillfångatagen
av den förrädiske kefalen [Keshem av Jahna] och såld till svartkonstnären [Chegaran ir'Arona
Anrayem]. Märkligt nog föll det sig så, att svärdet genom en ödets nyck hamnade i händerna på
slavinnan som hade utgjort betalningen för Reben, eyrentigrinnan [Amara]. Amara flydde inom kort
från Keshems palats och hamnade i sällskap med Rebens forna färdkamrater. Långt senare möttes Reben
och Amara som hastigast, men Reben nöjde sig med att konstatera att svärdet skulle göra större nytta
i Amaras händer, åtminstone för tillfället.

Svärdet är något längre än de flesta stridssvärd, men i kortaste laget för att rättfärdiga en och
enhalvhandsgreppet. Möjligtvis kan det vara tillverkat för ovanligt liten person. Till utformningen
är det förhållandevis traditionellt, om än ålderdomligt. Sen det kom i Rebens ägo har det välsignats
otaliga gånger och besitter en utomordentlig skärpa, något som Amara har lärt sig uppskatta till
fullo.

Genmäle har återbördats till Rebens ägo.

![Genmäle]

+--------+---------+--------+--------+--------+--------+--------+--------+--------+--------+--------+
| Svärd  | Hu      | Kro    | Stic   | STYK   | Fattn  | BRYT   | SI     | Längd  | Vikt   | Pris   |
|        | ggskada | sskada | kskada |        |        |        |        |        |        |        |
+:=======+=========+========+========+========+========+========+========+========+========+========+
| G      | H+Ob    | K+2    | S+Ob2  | 5      | 2H     | 16     | 3/3    | 103 cm | 1,3 kg | \-     |
| enmäle | 3T6+2\* |        | T6+2\* |        |        |        |        |        |        |        |
+--------+---------+--------+--------+--------+--------+--------+--------+--------+--------+--------+

*\*Genmäle är välsignat med en provisorisk första magnitudens skärpa.*

  [Reben Valusian]: Reben_Valusian
  [Keshem av Jahna]: Keshem_av_Jahna
  [Chegaran ir'Arona Anrayem]: Chegaran_irArona_Anrayem
  [Amara]: Amara
  [Genmäle]: genmale.gif "Genmäle"