---
author: Lycan
category:
- Organisationer i Stora Arkipelagen
- Stater
created_at: '2013-08-09T21:29:24Z'
id: nammadi
title: Nammadi
---
## Översikt

Nammadi, eller Fraktionen som den ofta kallas, är idag en sammanslutning av fjorton stater (primärt i norra arkipelagen) ett tjugotal handelshus och ytterligare ett dussin andra organisationer och grupper. Fraktionen är något av en arvtagare till [Oritons Handelsunion], som grundades 10021 för att bevaka övärldens handelsintressen. Det blev dock snart uppenbart att Handelsunionen i sina ansträngningar hotade att ådra sig både Consabers och faliernas vrede, och planer på en starkare organisation föddes.

Det var [Hjaon Rincan] och en grupp andra mäktiga individer från primärt Oriton och Lohemo som år 10035 formellt grundande fraktionen. Hjaon var redan då [Garandors] borgmästare, och genom skickligt politiskt manövrerande förflyttade han mycket av kontrollen över staten Oriton till Fraktionen. Oriton har idag inget eget styre utan ligger helt under fraktionens kontroll, även på andra öar håller de gamla styrelseskicken, oftast decentraliserade klaner med ärftligt ledarskap, på att lösas upp och absorberas av Nammadi. Detta är givetvis en högst medveten strategi från Hjaons sida, som med förmånliga handelsavtal, skräckpropaganda om det förestående hotet från cirefalierna och Consaber och andra manipulationer steg för steg håller på att omforma övärlden till en supernation under fraktionens ledarskap.

Idag står Oriton och Lohemo helt under fraktionens ledarskap och styrs formellt av [izinduna] medan resten av de allierade öarna har kommit mer eller mindre långt i processen att gå upp i fraktionen.

*Se även:
* [Nya bukariska skolan]

## Styre

Nammadis styrande organ kallas för [Örådet] (Oalu'makna på [Oriton-Forianska]) efter sina historiska föregångare och består av en mängd ämbetsmän med olika delegerade uppdrag samt representanter från de olika kulturella och geografiska och ekonomiska enheter som ingår i fraktionen. Faktum är dock att Örådet i sin moderna tappning egentligen är äldre än Fraktionen. Redan efter [Gästabudet i Duram-noor] föddes planer på att göra ett nytt försök att ena arkipelagens öar. När Hjaons Fraktion så uppstod fanns det redan frön till ett Öråd, och de två projekten smälte med tiden samman.

## Sammansättning

Förutom politiska delegater från olika stater runt om i arkipelagen består Örådet även av ett antal representanter för ickestatliga organisationer såsom fria kompanier, religiösa sällskap och piratflottor som har funnit det klokt att närma sig fraktionen i förberedelse för ett eventuellt krig.

Bland dessa märks [Handelsunionen][Oritons Handelsunion], det handelsförbund som Fraktionen har sina rötter i, formellt är det fortfarande autonomt, men har på senare tid samarbetat så nära med fraktionen att det blivit väldigt svårt att dra en linje mellan målen och ägarskapet hos de två grupperna. Betydligt mer utstickande är det faliska handelskompaniet [Eres Asra], där ledningen, trots öbornas hat mot cirefalierna, valt att ställa sig på fraktionens sida i hopp om att efter kriget få en oinskränkt dominant ställning bland de olika handelsföretag som agerar i övärlden. [San Karpal] är en annan viktig privat aktör i fraktionen, ett handelshus som dock äger fler skepp och förfogar över mer resurser och manskap än de allra flesta av de öar som ingår i fraktionen. Inom San Karpal är man rädda för att en ökad sabrisk eller falisk närvaro i övärlden hade premierat främmande handelshus.

Även det berömda legoknektskomapaniet [Djanua-Ega] har knutit nära band med fraktionen och har en representant i örådet. Sitt dåliga rykte till trots kommer många av Djanua-Egas makthavare ursprungligen från de mindre öarna i arkipelagen och väljer att ställa sig mot de främmande staterna av lojalitet mot forna stamfränder.

Slutligen har både [Gorzarzynerna] och [Rashinim], som enda religiösa grupper, företrädare i örådet. Nyttan av Gorzarzynernas närvaro där är omtvistad, då deras prästerskap förespråkar pacifism och motsätter sig de flesta av fraktionens försök att förbereda sig för krig. Betydligt mer användbara är då Rashinims präster, som har starka band till övärldens folk och en tämligen rå och oförlåtande filosofi.

## Organisation

Örådet Lagmännen Brac Izinduna

## Välde

Viktiga öar som uppgått i fraktionen som stat:

-   [Aeba]
-   [Amilo]
-   [Aréa]
-   [Dauk]
-   [Gero]
-   [Gorso]
-   [Iyasha-sena]
-   [Elos]
-   [Lohemo]
-   [Lun]
-   [Mares]
-   [Miso]
-   [Oke]
-   [Orgo]
-   [Oriton]
-   [Peos]
-   [Rano]
-   [Run]
-   [Solom]
-   [Sor]
-   [Tano]
-   [Thean]
-   [Thul]
-   [Thyla]
-   [Tion]
-   [Tonro]

Nära allierade stater:

-   [Mjini]
-   [Moran]

Städer i Fraktionen:

-   [Chanika]
-   [Garandor][Garandors], huvustad
-   [Goron]
-   [Paluminda]

## Viktiga Medlemmar

-   Mann Taino
-   Hjaon Rincan
-   Mandagor av Tiro

  [Oritons Handelsunion]: Handelsunionen
  [Hjaon Rincan]: Hjaon_Rincan
  [Garandors]: Garandor
  [izinduna]: Induna
  [Nya bukariska skolan]: Nya_bukariska_skolan
  [Örådet]: Örådet
  [Oriton-Forianska]: Oriton-Forianska
  [Gästabudet i Duram-noor]: Gästabudet_i_Duram-noor
  [Eres Asra]: Eres_Asra
  [San Karpal]: San_Karpal
  [Djanua-Ega]: Djanua-Ega
  [Gorzarzynerna]: Gorzarzynerna
  [Rashinim]: Rashinim
  [Aeba]: Aeba
  [Amilo]: Amilo
  [Aréa]: Aréa
  [Dauk]: Dauk
  [Gero]: Gero
  [Gorso]: Gorso
  [Iyasha-sena]: Iyasha-sena
  [Elos]: Elos
  [Lohemo]: Lohemo
  [Lun]: Lun
  [Mares]: Mares
  [Miso]: Miso
  [Oke]: Oke
  [Orgo]: Orgo
  [Oriton]: Oriton
  [Peos]: Peos
  [Rano]: Rano
  [Run]: Run
  [Solom]: Solom
  [Sor]: Sor
  [Tano]: Tano
  [Thean]: Thean
  [Thul]: Thul
  [Thyla]: Thyla
  [Tion]: Tion
  [Tonro]: Tonro
  [Mjini]: Mjini
  [Moran]: Moran
  [Chanika]: Chanika
  [Goron]: Goron
  [Paluminda]: Paluminda