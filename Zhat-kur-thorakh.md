---
created_at: '2011-02-28T22:27:06Z'
id: 'Zhat-kur-thorakh'
links:
  category:
  - Magiska föremål
  - Vapen
  mention:
  - 'Ast''catie'
  - Kahar
  - Kumbanigash den Svarte
  - Maulio
  - 'Radh-Kamra'
  - Ragnash
  - Taethavris
  - Zargan
  occurrence:
  - Zhatkurthorakh_kum.jpg
title: 'Zhat-kur-thorakh'
---

I långt svunna dagar gav lumiandraken [Taethavris] nära nog sitt liv för att försvara riket [Kahar]
mot [Ast'caties] horder, och många tjänare åtföljde den store draken i dvala. Dock inte [Kumbanigash
den Svarte], fordom tirakriket [Ragnashs] konung. Allena skulle han bida sin tid på Mundanas jord,
inväntande sin mästares återuppvaknande. Med Taethavris borta och landet sönderslitet av krig blev
Kumbanigash en viktig rådgivare för Kahars konung, men tvingades, odödlig som han var, se hur riket
fortsatte att förfalla under kommande sekel. När grannlandet och ärkefienden Ast'catie föll för det
expanderande [Zargan] hade Kumbanigash fått nog, slog helt sonika ihjäl Kahars hela kungaätt och tog
över tronen. Han slöt förbund med Krolimbergens tirakstammar, vars förfäder följt honom i forna
tider, och ledde dem och sina egna ryttarhärar i krig mot Zargan. Ast'catie erövrades och inlemmades
i Kahar, och Zargan drevs tillbaka med stora förluster. Härnäst sträckte Häxkonungen ut sin hand mot
[Radh-Kamra], som en gång ödelagt hans rike, och frambesvärjde oräkneliga vandöda att bistå hans
arméer i segdragna krig mot grannländerna. Hans mörka magi, hänsynslösa metoder och påstått
fasansfulla uppenbarelse spred skräck från Radh-Kamra till [Maulio] i oräkneliga år innan Kahar
slutligen krossades av det växande raunländska världsväldet. Varken häxkonungen själv eller hans
herre Taethavris gravkammare återfanns någonsin, dock, och Kumbanigash den Svarte blev en sällsynt
livskraftig legendgestalt öster om Blå havet.

"Zhat-kur-thorakh" översätts rakt av till "Trollkarlskonungens kätting". Det var ett stort
stridsgissel som gavs Kahars häxkonung i tribut av Krolim-renk-Samars dvärgar. Det anpassades efter
Kumbanigashs väldiga styrka och gavs en ansenlig tyngd; smitt i Somdia, tyngst och segast av alla
metaller. Dvärgarnas magi gav ytterligare kraft till gisslets träffar, och Kumbanigash krossade allt
som stod i hans väg med Zhat-kur-thorakh.

![][1]

+--------+---------+--------+--------+--------+--------+--------+--------+--------+--------+--------+
| Kedj   | Hu      | Kro    | Stic   | STYK   | Fattn  | BRYT   | SI     | Längd  | Vikt   | Pris   |
| evapen | ggskada | sskada | kskada |        |        |        |        |        |        |        |
+:=======+=========+========+========+========+========+========+========+========+========+========+
| Zhat   | \-      | K+O    | \-     | 13     | 2H     | 17     | 2/2    | 95 cm  | 3,6 kg | \-     |
| -kur-t |         | b6T6+3 |        |        |        |        |        |        |        |        |
| horakh |         |        |        |        |        |        |        |        |        |        |
+--------+---------+--------+--------+--------+--------+--------+--------+--------+--------+--------+

*\*Kumbanigashs stridsgissel innehåller två magnituder av effekten 'Krossa'. Denna är ständigt aktiv
och ökar vapnets skada med +Ob2T6 i krosskada. Denna skada är redan inräknad i Zhat-kur-thorakhs
skadenotation.*

  [Taethavris]: Taethavris
  [Kahar]: Kahar
  [Ast'caties]: Astcatie
  [Kumbanigash den Svarte]: Kumbanigash_den_Svarte
  [Ragnashs]: Ragnash
  [Zargan]: Zargan
  [Radh-Kamra]: Radh-Kamra
  [Maulio]: Maulio
  [1]: Zhatkurthorakh_kum.jpg "Zhatkurthorakh_kum.jpg"