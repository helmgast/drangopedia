---
created_at: '2012-09-24T10:37:01Z'
id: Naturandar
links:
  category:
  - Folk i skogen
  - Naturandar
  mention:
  - Cathexion
  - Dryaderna
  - Silvertråd
title: Naturandar
---

Naturandar är själar som associeras med ett kollektiv av varelser, oftast en specifik djurflock, en
specifik sorts eller grupp träd i en skog, elementarerna i ett lokalt vattendrag, etc. Naturandar är
intimt förknippade med den eller de koncept och materia själarna under dem i hierarkin associeras
med, och människor och andra civilisationer har därför i långa tider dyrkat eldandar, vargandar,
trädandar, etc etc, eftersom sådana andar, trots att de inte är gudar eller demoner, kan ha
signifikant inflytande i världen. Naturandar kan liksom andra andar drabbas av borttoning, men
eftersom de inte är knutna till en specifik kropp i den fysiska världen krävs det mycket för att
beröva dem deras [Silvertråd], mer eller mindre att man utrotar en hel vargstam till exempel.
Demoner är ett större hot för naturandar, men även dessa kan de oftast stå emot, och lever därför i
teorin för evigt.

De mest beryktade av alla naturandar är förmodligen [Dryaderna] som hemsöker djunglerna på Takalorr,
och där tycks åtnjuta en särskilt mäktig position på andeplanet.

*Se också:* [Cathexion]

  [Silvertråd]: Silvertråd
  [Dryaderna]: Dryaderna
  [Cathexion]: Cathexion