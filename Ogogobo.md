---
author: Ymir
category:
- Arkipelagisk historia
- Forna riken
created_at: '2013-10-17T08:13:07Z'
id: ogogobo
title: Ogogobo
---
Ogogobo var ett forntida rike i [Stora Arkipelagen], som länge dominerade de södra delarna av ön [Thean]. Ogogobo grundades av [Phunguwe]-furstar och uppbar stolta traditioner från detta folk, men tog upp ett demokratiskt styre från grannfolket [Shuna], och utvecklade en stark tradition av folkvalda och kompetenta furstar. Dessvärre regresserade demokratin med tiden i nepotism och populism, och en serie indolenta och dekadenta ledare tillät grannlandet [Pambo] att lägga beslag på vitala strategiska resurser, i synnerhet den bördiga dalgång som utgjorde den enda bra genomfartsleden i öns inland. Efter detta började Ogogobo gå förlorande ur konflikter mot Pambos numerärt underlägsna ebhronitiska arméer, som var bättre drillade och rustade. Det slutade med [Oxalbo Atheas] brännande av Ogogobos huvudstad någon gång på tidigt 7000-tal arkipelagisk tideräkning, och även om ett lokalt uppror senare föranledde [Qaitu Haraka] att bränna staden en gång till var Ogogobos tid som självständigt rike redan till ända.

  [Stora Arkipelagen]: Stora_Arkipelagen
  [Thean]: Thean
  [Phunguwe]: Phunguwe
  [Shuna]: Shuna
  [Pambo]: Pambo
  [Oxalbo Atheas]: Oxalbo_Atheas
  [Qaitu Haraka]: Qaitu_Haraka