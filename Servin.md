---
created_at: '2011-02-23T15:33:49Z'
id: Servin
links:
  category:
  - Drunokier
  - Hängivna utövare av barnförbjudna aktiviteter
  - Pyaralver
  - Uppkomlingar
  - Väpnare
  mention:
  - Mianni Erstain
  - Nicoz Mehzinor
  - Sholye Carnirhon
  - Techar
  - Val Timan
title: Servin
---

Servin är en ung pyaralv, och väpnare åt sir [Techar] i [Val Timan]. De båda är egentligen av
ofrälse börd, men då Techar upphöjdes till riddare av hertig [Nicoz Mehzinor] i syfte att hedra den
lokala alvbyn [Sholye Carnirhon], tenderar även Servin numera att behandlas som frälse. Servin tycks
vara den ende som riktigt kan kommunicera med den halvt inåtvände Techar, men han är också en duktig
ryttare och bågskytt i sin egen rätt, även om svärd- och lansföringen hittils lämnat en del i övrigt
att önska. Servin har nämnligen en tendens att försumma sin träning, och sina plikter, för att
bejaka sina verkliga passioner, festande, flirtande, och allmän lättja. Å andra sidan har han viss
talang för saker som detta medfört, till exempel diplomati, socialt uppträdande och fixande, och när
han får ägna sig åt sådant som en del av uppdrag från hertigen eller Techar gör han sällan folk
besviken. Kanske borde han ha blivit ämbetsman eller diplomat snarare än riddare, men för ofrälse i
Drunok finns sällan sådan valfrihet, oavsett om man är alv eller ej.

Servin är smärt och stilig, med långt blont hår och fina, lite spetsiga drag, typiskt alviska
kindben och ögon. Han klär sig väl både till vardags och fest, och är den enda vid hertigens hov som
är tillnärmelsevis lika kokett som [Mianni Erstain], en ung dam det egentligen är lite förvånande
att han ännu inte försökt få omkull.

  [Techar]: Techar
  [Val Timan]: Val_Timan
  [Nicoz Mehzinor]: Nicoz_Mehzinor
  [Sholye Carnirhon]: Sholye_Carnirhon
  [Mianni Erstain]: Mianni_Erstain