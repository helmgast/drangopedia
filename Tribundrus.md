---
author: Ymir
category:
- Daaktron i Stora Arkipelagen
- Gudsmän
- Historiska personer
- Martyrer
created_at: '2010-11-21T03:46:08Z'
id: tribundrus
title: Tribundrus
---
Tribundrus var den förste primoden av [Garandor], ursprungligen en lärljunge till [Sankt Zergavas]. Huruvida Tribundrus tillsvor sig den jargiska eller den sabriska Daakkyrkan råder det anmärkningsvärt delade meningar om - tillochmed de [inhemska] Daaktroende erkänner hans värdighet, men menar att han inte tillhörde någon kyrka, utan fick all sin kunskap direkt från en [Iwa] som vägledde honom i hans gärning. Det lär ha författats många dokument i kyrkan under Tribundrus tid, men de hamnade alla omsider på [Stora Universitetet] och tycks antingen ha försvunnit i dammet där, eller förstörts eller förts till [Omo] när [Sham-Ukin den Store] plundrade Garandor. Man vet därför inte så mycket om Tribundrus, annat än att han utbildade prelater och skickade missionärer till [Lohemo], [Aeba] och [Gero] synnerligen aktivt. Omsider ska han ha blivit hudflådd med obsidianknivar av [Gorzarzynerna], som åt honom levande sedan han spänts fast på ett stort silverfat, men Tribundrus själ kunde deras falska gudinna inte betvinga, och den fortsatte raskt till Daak. Tribundrus har därför den tvivelaktiga äran av att vara den första riktiga martyren i Stora Arkipelagen. Hans stav bärs än idag av [Bertram de Elara], primod av Garandor, medan silverfatet han dog på ännu används vid fester i stadens Gorzarzyna-helgedom.

  [Garandor]: Garandor
  [Sankt Zergavas]: Sankt_Zergavas
  [inhemska]: Arkipelagisk_Daaktro
  [Iwa]: Iwa
  [Stora Universitetet]: Stora_Universitetet
  [Omo]: Omo
  [Sham-Ukin den Store]: Sham-Ukin_den_Store
  [Lohemo]: Lohemo
  [Aeba]: Aeba
  [Gero]: Gero
  [Gorzarzynerna]: Gorzarzynerna
  [Bertram de Elara]: Bertram_de_Elara