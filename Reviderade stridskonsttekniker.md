---
author: Joel
category:
- Husregler
- Stridskonster
created_at: '2013-10-07T12:30:44Z'
id: reviderade stridskonsttekniker
title: Reviderade stridskonsttekniker
---
Detta är tillägg och ändringar till reglerna i Vapenmästaren.

## Avancerat Kast

Det går utmärkt att kasta en motståndare utan denna teknik. Efter att ha greppat moståndaren, slås ett aktivt moståndsslag mot färdigheten Slagsmål eller lämplig Stridskonst (en som innehåller momentet Greppa) för anfallaren och (STY+TÅL)/2 för försvararen. Svårgheten är normal (Ob3T6) för anfallaren och mycket lätt (Ob1T6) för försvararen. Det går inte att kasta en motståndare som greppat tillbaks. Om man lyckas kasta sin motståndare förlorar man greppet och motståndaren tar krossande skada enligt anfallarens grundskada (dock minst Ob1T6) och är i liggande ställning. Ett avancerat högt kast gör K+Ob1T6 i skada (dock minst Ob2T6). Avväpna

Försök att avväpna utan denna tekniken har svårighetsgraden Ob5T6.

## Avvärja projektil

Svårigheten för att parera ett kastvapen med ett närstridsvapen är Ob4T6. För projektilvapen är det Ob5T6. Använder man tekniken med sköld används svårighetsgraderna för avståndsblockering på sidan 132 (Eon 2s grundbok) respektive sid 25 (Eon 3, Spelledarens Guide). Saknar man tekniken blir svårigheten Ob5T6 för kastvapen och Ob7T6 för projektilvapen. Svårighetsgraderna modifieras enligt regeln "Försvar på olika avstånd" på sidan 117 i Eon 2s grundbok.

Blåsrörspilar kräver ett SYN-slag med grundsvårighet Ob3t6 (modifierat för omständigheter som mörker, rök etc.) för att uppfattas. Lyckas detta kan blåsrörspilen avvärjas som vilket projektilvapen som helst, annars inte.

Används tekniken med momentet 'slag' eller annat lämpligt naturligt vapen kan projektiler fångas i luften. Det är dock betydligt (+Ob2T6 för kastvapen, +Ob3T6 för projektilvapen) svårare. Att fånga pilar och skäktor är smärtsamt och ger Ob1T6 poäng smärta, om inte kraftiga handskar eller motsvarande används. Att försöka fånga slungstenar är en väldigt dålig idé och den som försöker något sådant och lyckas belönas med skottets normala skadeverkan i handen.

## Balans

Slaget slås mot det högsta av RÖR eller Akrobatik om de är lägre än nivån för stridskonsten.

## Benbrytning

Kan även utföras med petya och liknande kedjevapen.

## Dubbelstöt

Kan utföras med fler vapen än stavar. Spjut och stångvapen av någorlunda lätthanterlig balans och storlek (SL avgör), samt petya och liknande kedjevapen kan anses lämpliga. Vad det gäller de två förstnämnda betyder det givetvis att en av attackerna sker med den trubbiga baksidan och gör krosskada.

## Fällning

Fällningar kan utföras även om tekniken inte behärskas. Svårigheten är då Ob4T6 för anfallaren.

## Hög spark

Sparkar kan riktas mot överkroppen även utan denna teknik. Svårigheten ökar dock med Ob1T6.

## Kasta vapen

'Bas' kan aldrig vara högre än STY. Försöker man använda tekniken utan att ha lärt in den ökar svårigheten med +Ob1t6 (eller +Ob2t6 om spelledaren bedömer vapnet som väldigt olämpligt att kasta, som t ex pålyxor). Spjut är tämligen väl lämpade för kast i förhållande till sin vikt och räckvidden beräknas därför på följande vis: 2 - Bas - 2xBas - 3xBas.

## Ripost

Som 'enhandsvapen' räknas alla vapen som utövaren kan hantera (och faktiskt hanterar) obehindrat med en hand, inte bara de med fattningen 1H. Notera dock att vapnet måste fattas med en hand för att en ripost ska kunna utföras.

## Skrämma/Lugna djur

Har inget med strid att göra och utgår därför. Sluta snåla med enheterna och skaffa färdigheten Djurträning.

## Snabbdragning

Kan med fördel användas med pilar vid snabbskytte. De dras då som enhandsvapen.

## Snabbskytte

### Båge

Flera pilar kan avfyras per runda, förutsatt att pilarna finns lätt tillgängliga (hålles i samma hand som bågen, nedstuckna i marken framför skytten eller på annan lämplig plats). Bärs de i koger krävs dessutom tekniken snabbdragning. Varje pil utöver den första ökar svårighetsgraden med Ob1t6. Är denna teknik inte inlärd ökar svårigheten med Ob2T6 för varje pil utöver den första.

### Armborst

Med denna teknik kan ett armborst laddas om en runda snabbare än vanligt. Med ett Krell-Spaz kan man skjuta flera pilar per runda. Varje pil utöver den första ökar då svårighetsgraden med Ob1t6. Utan tekniken kan man fortfarande avfyra flera pilar per runda. Varje pil utöver den första ökar då svårighetsgraden med Ob2t6. Det går dessutom fortare att ladda om Krell-Spazet, precis som andra armborst.

## Två vapen

Vill man använda två stridskonster samtidigt, t ex Riddarträning för svärdet i högerhanden och Stridsakademiträning för yxan i vänstern krävs det att bägge stridskonsterna innehåller tekniken Två vapen. Orimliga kombinationer (såsom Salye Conor tillsammans med Zur-Khan) bör dömas ut av spelledaren såvida spelaren inte har en väldigt bra förklaring. Det står spelledaren fritt att döma ut alla kombinationer som orimliga, åtminstone tills dess att rollpersonen övat in ett ett samspel mellan dem (görs regeltekniskt lämpligen genom att skapa en ny stridskonst med element från de bägge andra).

Eftersom den här tekniken är lite för generell och därmed obalanserat bra, sett gentemot hur effektivt bruk av två vapen är på riktigt, delas den i fem underkategorier. Notera dock att varje kategori räknas som en separat teknik och har till skillnad från andra tekniker uppbyggda på samma sätt (t ex precisionsanfall) så har varje kategori en separat poängkostnad. Samtliga har dock samma inlärningsslag som tidigare.

### Två korta vapen (Kort-kort)

Två någorlunda jämnnlånga, förhållandevis korta vapen, t ex dolkar, kortsvärd eller klubbor. Även kombinationer av två olika vapen som fyller kriterierna. En god tumregel att ett "kort" vapen sällan har ett SI (första värdet) över 2, även om undantag kan förekomma.

Kostnad: 2/2

### Vapen och sköld (vapen-sköld)

En sköld eller bucklare kombinerat med ett handvapen, t ex svärd, yxa eller klubba. Dock ej spjut eller stångvapen.

Kostnad: 1/1

### Ett långt, ett kort (lång-kort)

Ett längre handvapen kombinerat ett kortare, tex ett svärd kombinerat med en dolk eller liten yxa. Det kortare vapnet behöver inte nödvändigtvis vara "kort" enligt definitionen ovan, så länge det är märkbart kortare än det längre. En skillnad på ett poäng SI (första värdet) är en god riktlinje. SL fäller dock det slutgilitiga beslutet om vad som räknas som en lång-kort kombination och vad som räknas som en lång-lång.

Kostnad: 2/2

### Spjut och sköld (spjut-sköld)

Ett spjut eller stångvapen använt i en hand tilsammans med sköld.

Kostnad: 2/2

### Två långa vapen (lång-lång)

Två större handvapen använda tilsammans. Knepigt, men effektivt.

Kostnad: 3/2

## Uppresning

Slaget slås mot det högsta av RÖR eller Akrobatik om de är lägre än nivån för stridskonsten.

## Upptäcka Fara

Utgår p g a allmän orimlighet.

## Vapenaffinitet

Kunskapskostnaden räknas inte när man räknar ut det maximala antalet tekniker utövaren kan kunna. Kunskapskostnaden används endast när tekniken lärs in.