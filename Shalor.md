---
author: Ymir
category:
- Ansvarsfulla
- Bortglömda föredettingar
- Gudaväsen
- Religion i Stora Arkipelagen
created_at: '2014-08-27T02:45:38Z'
id: shalor
title: Shalor
---
Shalor är en obskyr gud över visdom och gudomligt inspirerad insikt. Han påstås i vissa esoteriska skrifter vara gudarnas samvete, och som sådan världsalltets ultimata moraliska auktoritet. En kult av Shalor florerade i forna dagar i norra [Stora arkipelagen], där han troddes beskydda landet genom att upplysa konungar och hövdingar, och därmed hjälpa människorna att stå emot [Iset Azarmisherah] och dennes skräckvälde. Shalors största tempel i Arkipelagen stod i staden [Balam] på ön [Lohemo], men efter detta tempels mystiska kollaps för åttahundra sedan tycks kulten av Shalor i princip helt ha glömts bort i Övärlden. Talrika gamla avbilder av honom i keramik eller guld samlar damm i universitetens magasin, men få ägnar dem någon större tanke, och det har även hänt att guldavbilder smälts ned lite diskret, för att bekosta inköp av diverse skrifter.

  [Stora arkipelagen]: Stora_Arkipelagen
  [Iset Azarmisherah]: Iset_Azarmisherah
  [Balam]: Balam
  [Lohemo]: Lohemo