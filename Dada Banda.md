---
author: Ymir
category:
- Awane
- Beast masters
- Diemedéernas välde
- Folk i Stora Arkipelagen
- Högerhänder
- Rådgivare
- Strateger
created_at: '2011-03-05T19:12:28Z'
id: dada banda
image:
- Hyenaman.jpg
title: Dada Banda
---
![Dada Banda med en av sina hyenor]

Det var för ett drygt decennium sedan som Dada Banda skickades till [Dembale-universitetet] av sin mor, som förstod värdet av akademiutbildning. Dada Banda kom från en krigarsläkt och på universitetet fick han kombinera sin mer primitiva stamkrigarbakgrund med moderna teoribildningar kring krigsföring och strategi. Han intresserade sig även för djurlära och stötte för första gången på den ebhronitiska fläckiga hyenan. Det var dessutom under sagda akademistudier som Dada Banda lärde känna [Sho Boka Sham-Ukin], som själv studerade vid akademin enligt [Omos] traditioner.

Dada Banda och Sho Boka utvecklade fort en djup vänskap som överlever ohotad till dessa dagar. De som träffat de båda männen var för sig har ofta svårt att föreställa sig den kärlek och tillit som finns mellan dem, med tanke på vilka hänsynslösa och brutalt effektiva vägar de brukar välja i livet.

När Sho Boka kom till makten var ett av de första beslut han fattade som härskare att tillsätta Dada Banda som högste befäl för Omos krigare. Detta rimmade illa med traditionella omoanska uppfattningar om nepotism, och var en av de saker som gjorde Sho Boka så impopulär bland sina byråkrater och rådgivare.

De som kritiserat Dada Banda för hans brist på erfarenhet och påstådda mjukhet fick dock mer eller mindre äta upp sina ord. Dada Banda visade sig vara kapabel till lika kraftfulla bärsärksarraserier och överlagda grymheter som vilken omoansk despot som helst. Hans styrka gick att jämföra med de främste ur [Dödskallegardet] samtidigt som hans förståelse för logistik och krigsföring rivaliserade vilken ebhronitisk strategos som helst.

Förutom sin fysiska styrka och sitt strategiska sinnelag är Dada Banda också känd för sin märkliga fascination för hyenor. Han är smått besatt av djuren och har personligen fångat in de största och intelligentaste exemplar han kommit över, att ingå sitt stora avelsprojekt. [Dada Bandas Hyenor], som avlats fram till fasansfulla bestar, är vitt berömda i Sho Boka Sham-Ukins välde, och Dada Banda själv ser sig alltid om efter dödsdömda fångar att testa sina älskade hyenors styrka mot.

  [Dada Banda med en av sina hyenor]: Hyenaman.jpg "Dada Banda med en av sina hyenor"
  [Dembale-universitetet]: Dembale-universitetet
  [Sho Boka Sham-Ukin]: Sho_Boka_Sham-Ukin
  [Omos]: Omo
  [Dödskallegardet]: Dödskallegardet
  [Dada Bandas Hyenor]: Dada_Bandas_Hyenor