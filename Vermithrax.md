---
created_at: '2013-09-19T15:48:57Z'
id: Vermithrax
links:
  category:
  - Drakalliansen
  - Magiker
  - Mortuach
  - Väktare
  mention:
  - Akasharegistret
  - Brännandet av Edron
  - Drakalliansen
  - Kristallarkiven
  - Nanórgona
  - Skugglanden
  - Stagraner
  - Urmörkret
title: Vermithrax
---

Legenden gör gällande att mortuachdraken Vermithrax håller till i nordöstra Tokonmassivet, vid
floden Níes källor. Han sågs förr ofta flyga över norra Alarinn, men det var många hundra år sedan
han blandade sig i människornas eller léaram-alvernas förehavanden på något sätt. Numera är det över
200 år sedan han sist observerades. Orsaken är att han på [Drakalliansens] begäran tagit på sig att
på heltid vakta [Kristallarkiven] i [Skugglanden], som tros vara en länk till [Akasharegistret] i
dimmorna bortom världen. Med [Urmörkret] dragande allt närmare och infiltrerande Skugglandet bit för
bit behövde drakarna en av sina största kanoner att hålla Kristallarkiven utom räckhåll för mörkrets
tjänare, och valet föll på Drakalliansens största och kraftfullaste kvarvarande medlem. Så stor
nytta som han hade kunnat göra i världen håller sig Vermithrax därför allt som oftast utanför,
bidande sin tid bland skuggor och drömmar. Han var frånvarande redan i [Brännandet av Edron], men
hade på den tiden en legion av [Stagraner] i sin tjänst och skickade dessa att understödja angreppet
mot [Nanórgonas] rike.

Enligt de gamla alvernas berättelser bör Vermithrax vara en av de allra största drakarna, hela 80
fot lång med ett vingspann på nära 140 fot. Han sägs vara helt mattsvart med nästan kolsvarta,
blanka ögon.

  [Drakalliansens]: Drakalliansen
  [Kristallarkiven]: Kristallarkiven
  [Skugglanden]: Skugglanden
  [Akasharegistret]: Akasharegistret
  [Urmörkret]: Urmörkret
  [Brännandet av Edron]: Brännandet_av_Edron
  [Stagraner]: Stagraner
  [Nanórgonas]: Nanórgona