---
created_at: '2011-06-25T15:33:16Z'
id: Ivlis av Kinda
links:
  category:
  - Drunokier
  - Dumma blondiner
  - Jungfrur
  - Kindaätten
  - Sidekicks
  - Skvallerbyttor
  - Våp
  mention:
  - Bortaï den Fagra
  - Hugvald av Kinda
  - Miranda av St Kira
  - Ygea av Angird
  - Ätten Gahallan
  - Ätten Morgonstjärna av Mitheras Kullar
  occurrence:
  - Ivlis_av_Kinda_.jpg
title: Ivlis av Kinda
---

![Lady Ivlis personliga vapen]Lady Ivlis är en av drottning [Bortaïs av Drunok] hovdamer, och bästa
vän med [Lady Ygea], hertig Karlimans dotter. Själv härstammar Ivlis från den lågadliga Kindaätten,
något som ger henne vissa komplex eftersom, som hon upplever det, alla hon umgås med vid hovet är av
högadlig börd. Detta till trots är Kindaätten anrik och respekterad, med många gamla äktenskapliga
band till ätter som [Gahallan] och den ashariska släkten [Morgonstjärna av Mitheras Kullar]; så det
kan mer vara fråga om att Ivlis inte riktigt har ett realistiskt perspektiv på tillvaron. Hur det nu
är med den här saken är hon ivrig att komma upp sig här i världen, vilket givetvis måste ske genom
giftermål. Lämpliga grevesöner som kastar sig för hennes fötter har dock låtit vänta på sig, så
Ivlis bidar otåligt sin tid medan hon försöker förbättra sin position vid hovet genom att sprida
rykten och baktala folk. Om det inte vore för att lady Ygea lägger vissa band på hennes
dumdristighet hade Ivlis nog varit mäkta impopulär vid det här laget.\
Ivlis är kurvig, finlemmad och linblond, klär sig gärna i gräddvitt, gult eller rentav gyllene, även
om hon för det mesta har förstånd nog att inte överglänsa drottningen. Hon har flera systrar som är
bortgifta på olika håll, men hennes far föll offer för Vita Döden. Förmyndare är istället brodern
[Hugvald av Kinda], en ambitiös men kungatrogen riddare. Ivlis mor, [Miranda av St Kira], härstammar
från den ökända ashariska ätten Filbunke, och är en ganska beryktad figur i Drunok.\
 

  [Lady Ivlis personliga vapen]: Ivlis_av_Kinda_.jpg "Lady Ivlis personliga vapen"
  [Bortaïs av Drunok]: Bortaï_den_Fagra
  [Lady Ygea]: Ygea_av_Angird
  [Gahallan]: Ätten_Gahallan
  [Morgonstjärna av Mitheras Kullar]: Ätten_Morgonstjärna_av_Mitheras_Kullar
  [Hugvald av Kinda]: Hugvald_av_Kinda
  [Miranda av St Kira]: Miranda_av_St_Kira