---
created_at: '2014-01-15T02:22:45Z'
id: Lirmana Ithari fín Tanisol
links:
  category:
  - 'Cuvri''an'
  - Genier
  - Isdrottningar
  - Matriarker
  - Officiella karaktärer
  - Sanarialver
  - Ändamålen helgar medlen
  - Ärkemagiker
  mention:
  - Alean Ninarian
  - 'Cuvri''an'
  - Domug magus
  - Dödsgastar
  - Legio Colonan
  - Lostari Cederin fin Catharion
  - Magus Cerdo
  - Shoniyisina Eare
  - Sjunde thalaskiska kriget
  - Tanstari Fiovari
  - Thalamur
  - Tomoniuisge
  - Verduhrakh
  - Vezikoz
  - Ylcorcronlth
title: Lirmana Ithari fín Tanisol
---

Lirmana Ithari fín Tanisol är [Domug magus] i huset [Cuvri'an] i [Legio Colonan], en framstående
magiteoretiker och ambitiös politiker, även om hennes intressen i hög grad varit fokuserade på
alverna i Rhung-Alari, i synnerhet den lilla elitistiska klick av Sanarialver som hon själv tillhör.
Lirmana har länge lett forskningen för att undersöka ’konsekvensens lag’ och finna ett sätt att
kringgå denna, förmodligen för att bryta Förbannelsen över alvsläktet, men i takt med att Mörkret
dragit närmare och [Sjunde thalaskiska kriget] brutit ut har hon tvingats fokusera på mer akuta
problem. Hon har en viktig och kontroversiell allierad i [Thalamur] i form av magikrat [Alean
Ninarian] som ofta påståtts vara hennes släkting via någon obskyr uråldrig blodslinje, men vad de
kokar ihop tillsammans är höljt i dunkel och har i curian varit mycket kontroversiellt. Lirmanas
position som domus magus är och förblir dock säker, då både [Verduhrakh] och [Ylcorcronlth] tycks
hålla henne om ryggen i vått och torrt, och i takt med att kriget för Consabers del gått allt sämre
har fler och fler inom Legio Colonan börjat leta efter diplomatiska lösningar, vilket gjort Lirmanas
relationer med magikratin högaktuella igen.

Lirmanas ursprung är höljt i dunkel, då hon varit verksam i Consaber i mer än hundra år, och alla
människor som kände henne när hon först anlände är sedan länge döda. Somliga tror att hon härstammar
från Sanarialverna i Pereine, andra att hon kommer från Sunari, eller rentav Ebhron. Den sista
teorin stöds av hennes uppenbara kunskaper i ebhronitiska språk och österländsk magiteori, men själv
talar hon ogärna om sitt avlägsna förflutna. Lirmana har haft många lärlingar genom åren; själv tros
hon en gång ha studerat under Verduhrakh och [Magus Cerdo], medan hennes egna lärljungar har
inkluderat [Lostari Catharion], [Tanstari Fiovari], och nu senast [Shoniyisina Eare], en ung och
kvicktänkt älva med blandat sanariskt och thismblod.

Som magiker är Lirmana framförallt känd för sitt enastående intellekt, och sina kunskaper i
ritualmagi. Hon är känd för ett flertal kryotropiska besvärjelser, främst Lirmanas isande nattkyla
och Lirmanas vita vinterskrud. På sistone har det gått många rykten om att hon på resor med sitt
privata skepp, [Tomoniuisge], råkat på [dödsgasten][] [Vezikoz] och hans mobila nekrokult, och att
de båda ägnat många nätter på haven åt att utbyta blasfemiska besvärjelser och åkalla dunkla spöken
från havsdjupen, som nu kan ses i farvattnen utanför Danbréann likt irrbloss ovan vattenytan.

  [Domug magus]: Domug_magus
  [Cuvri'an]: Cuvrian
  [Legio Colonan]: Legio_Colonan
  [Sjunde thalaskiska kriget]: Sjunde_thalaskiska_kriget
  [Thalamur]: Thalamur
  [Alean Ninarian]: Alean_Ninarian
  [Verduhrakh]: Verduhrakh
  [Ylcorcronlth]: Ylcorcronlth
  [Magus Cerdo]: Magus_Cerdo
  [Lostari Catharion]: Lostari_Cederin_fin_Catharion
  [Tanstari Fiovari]: Tanstari_Fiovari
  [Shoniyisina Eare]: Shoniyisina_Eare
  [Tomoniuisge]: Tomoniuisge
  [dödsgasten]: Dödsgastar
  [Vezikoz]: Vezikoz