---
author: Joel
created_at: '2011-08-05T22:15:19Z'
id: Parering och Blockering
links:
  category:
  - Husregler
title: Parering och Blockering
---

Ett försök att bena ut skillnaderna mellan olika försvarsmanövrar, samt eventuellt ta itu med vissa
problem med brytrisk och tillbakaknuffning. Dessa regler bör inte användas tillsammans med den
frivilliga regeln *Försvar & Tillbakaknuffning* på sidan 39 i *Spelledarens Guide*.

Parering
--------

En parering är en försvarsmanöver avsedd att**avleda** kraften i ett anfall med ett eget vapen
(inklusive sköldar och kroppsdelar).\
Grundsvårigheten för en parering är**Ob3T6**.\
Skadevärdet för anfallet**halveras** innan man beräknar**brytrisk**,**tillbakaknuffning** och
eventuell**skada** och**penetration** i de fall en kroppsdel används.\
Parering kan utföras med alla närstridsvapen, sköldar och kroppsdelar. Naturliga vapen används inte
för parering, istället använder man lämplig kroppsdel. Färdigheten som används är
lämplig**vapenfärdighet** eller**stridskonst**. Man kan även använda**undvika** för att parera med
en kroppsdel.\
**Greppningar** och**tacklingar** kan aldrig pareras, och inte heller liknande naturliga vapen såsom
stångningar. Dessa måste undvikas.**Vräkningar** och**sköldstötar** kan pareras med +Ob1T6
svårighet.

**Sköldar** får ingen särskilt bonus för pareringar. Fördelen av storlek uppvägs av den extra
tyngden. Sköldar får dock alltid tillgodoräkna sig**passivt skydd**, även om pareringen misslyckas.
Notera dock att ett anfall som stoppas av en skölds passiva skydd efter en misslyckad parering inte
får sitt skadevärde halverat.

Blockering
----------

En blockering är en försvarsmanöver avsedd att**stoppa** kraften i ett anfall med ett eget vapen
(inklusive sköldar och kroppsdelar).\
Grundsvårigheten för en blockering är**Ob2T6**.\
Blockering kan utföras med alla sköldar och kroppsdelar. Naturliga vapen används inte för
blockering, istället använder man lämplig kroppsdel. Färdigheten som används är
lämplig**vapenfärdighet** eller**stridskonst**. Man kan även använda**undvika** för att blockera med
en kroppsdel.\
Vilka vapen som kan användas för blockering beror på anfallets art. Om vapnet anses väldigt
olämpligt för att blockera anfallet kan svårigheten ökas med +Ob1T6. Notera dock att många vapen som
kan tyckas olämpliga för blockeringar redan har ett lågt värde i BRYT vilket kan tyckas avskräckande
nog.

**Greppningar**,**tacklingar**,**vräkningar** och**sköldstötar** kan blockeras men har ingen som
helst effekt. Förslagsvis unviker man dem. Liknande naturliga vapen såsom stångningar vars primära
effekt är skadeverkan kan blockeras som vanligt.

**Sköldar** får ingen särskilt bonus för blockeringar. Fördelen av storlek uppvägs av den extra
tyngden. Sköldar får dock alltid tillgodoräkna sig**passivt skydd**, även om blockeringen
misslyckas.

Passivt Skydd
-------------

Om ett anfall träffar en kroppsdel som täcks av en skölds passiva skydd är det 50% chans att det
träffar skölden istället. Förslagsvis kan detta slås som 4+ på en T6

Spelledaren kan bedöma att denna chans är större på vissa områden som borde täckas väldigt väl av
skölden, t ex sköldhanden. T ex 3+ (eller i extremfall 2+) på en T6.