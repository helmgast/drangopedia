---
author: Lycan
category:
- Klaner
- Pyaralver
- Sanarialver
created_at: '2012-12-05T09:23:35Z'
id: crévantain
title: Crévantain
---
Mycket stor, inflytelserik och välbärgad alvklan med blod från sanaris och pyars släkten. Crévantain är vitt utbredd med förgreningar i Jargien, på Asharina och över större delen av Rhung-Alari. Crévantain har en mycket gammal härstamning, med rötter i en stor schism i sanarialliansen för några hundratal år sedan. Det berättas om en sanarilinje, en linje vars namn raderats ur alla rullor och annaler, som övergav sanarialliansen för att göra gemensam sak med en större pyarfraktion.

I de flesta mänskliga samhällen står Crévantain i högt anseende. De är välbärgade, förfinade och väldigt socialt medvetna. På sina håll är de dock mindre populära, och särskilt på Asharinahalvön florerar en del rykten om att klanen skulle syssla med en uppsättning mindre trevliga aktiviteter. Ryktena är av varierande natur (allt från demondyrkan och människooffer till bärare av smittsamma sjukdomar) men av en allmänt otillförlitlig natur. De flesta sanari hyser dock ett stort förakt mot Crévantain, och klanens försvagade ställning kan mycket väl ha orkestrerats av sanari själva.

Crévantain är synnerligen impopulära bland sanarialliansens alver och då särskilt hos sanarialverna själva som menar att de gjort sig skyldiga till ett stort svek.