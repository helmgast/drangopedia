---
created_at: '2013-10-18T01:03:54Z'
id: Hægthis
links:
  category:
  - Besjälade varelser
  - Mardrömsbränsle
  - Wtf
  mention:
  - Akervidderna
  - Drömplanet
  - Existensplan
  - Mundana
title: Hægthis
---

En ras groteska och generellt illasinnade varelser från ett fjärran [plan] kallat [Akervidderna].

De är bland magiker och lärda kända för att vara en av mycket få varelser med förmåga att fysiskt
träda in på [Drömplanet]. Hægthiser antas vara mäktiga entiteter, även på [Mundana], men är mycket
få och relativt okända. De som haft samröre med hægthiser har varnat för deras destruktiva krafter
och förrädiska natur, smittade som de är av hatet mot allt oordnat och levande som kännetecknar
deras hemvärld.

En Hægthis står mellan fem och sju fot hög. Den har motbjudande, men mänskliga, drag, askgrå,
spräcklig hud och vita ögon. Många Hægthiser har horn av något slag. Deras händer slutar i långa
fingrar med vassa klor. Dess kroppar är inte mycket mer än skinn och ben, men döljer en fruktansvärd
styrka som närs av hat och illvilja.

Hægthiser har en uppsättning mystiska egenskaper, dessa är dock mycket dåligt kartlagda. Det man vet
är de kan överföra en märklig smitta genom att bita ett offer, den bitna kommer därefter att ha ett
empatiskt band till hægthisen, och de kommer att dela vissa tankar, känslor och sinnesintryck. De
har även förmågan att, genom sina drömvandrande egenskaper, plåga drömmande varelser genom att
invadera deras drömmar. Det har även rapporterats att de kan lösa upp sina fysiska kroppar i
skuggor. En hægthis som blir inträngd och desperat av mäktiga angripare sägs kunna spy upp något av
den dunkla substans som driver deras kroppar. Detta tär svårt på hægthisens livskraft men orsakar
också fruktansvärda skador på den som träffas.

Hægthiser, som inte verkar ha något kön, kan inte reproducera i traditionell mening. Istället dras
de till vissa unga besjälade varelser, slumpmässigt utvalda vad det verkar. Ett sådant barn kommer,
någon gång under förpuberteten, få högst obehagliga visitationer av hægthisen i sina drömmar. Syftet
med detta är att utsätta barnet för en serie avskyvärda ritualer, som långsamt förvandlar barnet
till en hægthishybrid. Vanligtvis kräver omvandlingsprocessen sjutton sådana ritualer.

Hægthishybrider är odödliga och förlorar allt mer av sina föräldrars arv ju äldre de blir. Efter
några decennier finns det bara hægthisen kvar.

  [plan]: Existensplan
  [Akervidderna]: Akervidderna
  [Drömplanet]: Drömplanet
  [Mundana]: Mundana