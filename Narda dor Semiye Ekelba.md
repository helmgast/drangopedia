---
author: Ymir
created_at: '2012-10-29T14:07:57Z'
id: Narda dor Semiye Ekelba
links:
  category:
  - Adelsdamer
  - Darkener
  - Folk i Stora Arkipelagen
  - Förmögna
  - Härskare
  - Jultårtor
  mention:
  - Akamador
  - Amir Miran
  - Fraktionen
  - Imara
  - Kiva
  - Mandagor av Tiro
  - Neos Ratosthene
  - Phunguwe
  - tarashar
title: Narda dor Semiye Ekelba
---

Narda dor Semiye Ekelba är drottning av [Akamador], furstinna av Elo och Rana, och en av
Arkipelagens mäktigaste individer. Flertalet mindre öar betalar av hävd tribut till hennes krona,
och hon är nära allierad till [Fraktionen], även om hennes maktfullkomlighet och nycker ofta ställt
till diverse diplomatiska problem. Av folket på Oriton och Lohemo beskrivas hon motsägelsefullt som
nyckfull och illvillig, men samtidigt magnifik och klok, men hennes eget folk älskar henne enligt
uppgift i stort oreserverat. Hon rår över Rana i egenskap av vald monark, såsom sedvänjan är på ön,
medan Elo och Akamador tillfallit henne som arvfurstinna, ättling till [tarashar] [Neos
Ratosthene] och [Phunguwe]-prinsessan [Imara], och därtill, enligt legenderna, med blod från [Kiva]
i sina ådror.

Drottning Narda är både ogift och barnlös, men vida känd för sin skönhet och sina rikedomar, och
friarna är ständigt många. De flesta nekas direkt, och enligt rykten ska somliga rentav ha slängts i
Elos hyggelmonstergropar. Den mûhadinske prinsen [Amir Miran] har dock inte låtit sig förnekas, och
jagar aktivt Nardas gunst, trots hennes långa och omtalade affär med [Mandagor av Tiro]. Det är,
säger man i Garandor, tack vare denna affär som Fraktionen så ofta fått Narda på sin sida, med alla
resurser och rikedomar det inneburit.

  [Akamador]: Akamador
  [Fraktionen]: Fraktionen
  [tarashar]: tarashar
  [Neos Ratosthene]: Neos_Ratosthene
  [Phunguwe]: Phunguwe
  [Imara]: Imara
  [Kiva]: Kiva
  [Amir Miran]: Amir_Miran
  [Mandagor av Tiro]: Mandagor_av_Tiro