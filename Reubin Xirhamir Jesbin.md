---
author: Ymir
created_at: '2014-01-15T01:14:09Z'
id: Reubin Xirhamir Jesbin
links:
  category:
  - Colonier
  - Despoter
  - Femtecolonare
  - Folkrättsbrott
  - Hetsporrar
  - Hämndlystna
  - Imperialister
  - Impopulära
  - Jag har en plan
  - Kategoriöverdosering
  - Magiker
  - Magikrater
  - Neromenzer
  - Officiella karaktärer
  - Sadister
  - Stolta jävlar
  mention:
  - Colonan
  - Hyraspes Bakhor thal Qatada
  - 'Ivani-tribunalen'
  - 'Kholon-renk-Ghor-Drezin'
  - 'Kholonan-tribunalen'
  - Sanguis thal Qatada
  - Shangi thal Dubaral
  - Sjunde thalaskiska kriget
  - Ximor
title: Reubin Xirhamir Jesbin
---

Rebuin Xirhamir Jesbin är den fruktade magikraten över [Kholonan-tribunalen], och [Colonans] herre.
Han har nära band till magikraterna [Shangi thal Dubaral] och den framlidne [Sanguis thal Qatada],
en förening som ofta beskrivits som ett triumvirat. De tre orkestrerade tillsammans händelserna som
ledde upp till det [Sjunde thalaskiska kriget], och blixterövringen av Colonan, där Jesbin gick fram
med järnhand för att konsolidera sin makt. Övergreppen som här begicks gav honom ett dåligt rykte,
men Jesbin tycks av allt att döma ändå föredra att vara fruktad framför älskad, och de spektakulära
framgångarna i kriget cementerade hans status och makt. Först nu, när kriget i Consaber och Tokon
börjat gå i stå, kan Jesbin inte längre hålla respekten för Kholonan-tribunalen uppe genom ständiga
segrar, och har åter börjat beakta Thalamurs inrikespolitik för att söka nya allierade. Därav är
vakansen i [Ivani-tribunalen] efter Sanguis död av mycket stort intresse för honom, och det ryktas
att Jesbin planerar att stödja [Ximor], Rakhoris fruktade ledare, och dennes anspråk på
magikratposten.

Jesbins fiender brottas med problemet att de är osäkra på hans resurser. Det mesta av hans intriger
har spunnits i Colonan och norra Consaber, långt från Thalamurs maktcentra, och ingen verkar riktigt
insatt i hans magiska kapabiliteter. Han tros ha en fallenhet för symbolmagi och skototropi, likt
[Hyraspes Bakhor thal Qatada], som lärde upp både honom och Sanguis en gång för länge sedan, men har
inga besvärjelser uppkallade efter sig. Det går, som vanligt med magikrater, rykten om oheliga
allianser med magiska varelser och bisarra magiska experiment i kombination med övergrepp på
Colonans folk, men Jesbins kontakter inom Rakhori tycks ha sett till att även mycket av
dokumentationen om magikratens förflutna har försvunnit. Ett särskilt gäckande mysterium är
[Kholon-renk-Ghor-Drezins] fall, som tycks ha orkestrerats av Jesbin och Sanguis och skett mycket
plötsligt och hastigt. Oberoende aktörer som försökt ta sig till det tysta och förbommade fästet för
att ta reda på vad som egentligen hänt har aldrig återvänt.

  [Kholonan-tribunalen]: Kholonan-tribunalen
  [Colonans]: Colonan
  [Shangi thal Dubaral]: Shangi_thal_Dubaral
  [Sanguis thal Qatada]: Sanguis_thal_Qatada
  [Sjunde thalaskiska kriget]: Sjunde_thalaskiska_kriget
  [Ivani-tribunalen]: Ivani-tribunalen
  [Ximor]: Ximor
  [Hyraspes Bakhor thal Qatada]: Hyraspes_Bakhor_thal_Qatada
  [Kholon-renk-Ghor-Drezins]: Kholon-renk-Ghor-Drezin