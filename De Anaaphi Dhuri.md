---
created_at: '2014-01-16T01:23:33Z'
id: De anaaphi dhuri
links:
  category:
  - Bibliofili
  mention:
  - Maharathaïm
  - 'Sharin-Ya'
  - Stora Universitetet
title: De anaaphi dhuri
---

"Om den slocknade solen" är en serie utläggningar och teorier som primärt berör komplex magiteori,
teologi och existensialistisk filosofi, författade av [Sharin-Ya], [Maharathaïms] grundare. De nio
banden har fått relativt stor spridning eftersom Maharathaïm verkat långtgående för att bevara och
kopiera dem. Därmed finns kompletta uppsättningar av De Anaaphi Dhuri vid samtliga av de större
akademibiblioteken i övärlden, såväl som i några av de mest ambitiösa privata samlingarna.

Böckerna är skrivna på ålderdomlig ebhronitiska uppblandat med vokabulär från ett okänt språk vilket
kraftigt försvårat arbetet med att analysera dem. Inom Maharathaïm finns dock bevarat flera skrifter
från organisationens gryning som uppenbarligen skrivits av lärljungar till Sharin-Ya för att
underlätta tolkandet av de svårgenomträngliga texterna. Flera samarbeten har uppstått mellan
Maharathaïm och [Bambara Debre] i försök att vidga förståelsen för texterna. De som lyckas bäst i
sina läsningar av De Anaaphi Dhuri, en handfull oritonska akademiker och Maharathaïm-mystiker, har
sedermera kommunicerat sina teorier om verkets innehåll i mer lättillgängliga former.

De Anaaphi Dhuris kärna är hur som helst en ohyggligt komplex magiteoretisk formel som beskriver en
serie mycket intrikata energiutväxlingar och interaktioner mellan psyko- och teotropiska fält.
Formeln innefattar antaganden om gudarnas natur, kartläggningar av hur Mundana är konstruerat på en
metatropisk partikelnivå och funderingar kring varifrån energi egentligen kommer och hur den
emanerar ut till de olika aspekterna av Mundanas entitet.

  [Sharin-Ya]: Sharin-Ya
  [Maharathaïms]: Maharathaïm
  [Bambara Debre]: Stora_Universitetet