---
author: Lycan
category:
- Enigmatiska figurer
- Varelser från före tiden
created_at: '2012-10-18T15:28:25Z'
id: rauthvaari
title: Rauthvaari
---
Claves Angelicae-tecknet för "vilja" givet liv och självmedvetenhet. Rauthvaari är en rest från en äldre existensform, och som varelse väldigt svår att beskriva.

Utan någon plats i den teotropiska hierarkin saknade länge Rauthvaari någon egentlig makt. Dess enda tjänare var länge den botgörande [Mindas]. För att förbättra sin tröstlösa situation intrigerade Rauthvaari för att återföra [Vågentiteten] till Mundana. Tack vare [Ayedwara-Osis] ansträngningar att kontakta Vågentiteten lyckades Mindas år 2976 jt att skapa en kanal för Rauthvaari att smälta samman med denna. Rauthvaari blev därigenom åter en gud, i kraftnivå räknat.

Rauthvaaris första handling efter sitt nedstigande på Mundana som gudomlig kraft var att utöva en slags mycket stark psykotropisk influens på de som fanns på Luberos (platsen där nedstigandet skedde). Detta medförde att praktiskt taget hela [Söderns torn][Ayedwara-Osis] (inklusive några tusen trälar), en handfull [maharathaïmkrigare], tre [drakväktare], minst en [drake], två tjog sabrier och åtskilliga tiraker hamnade helt under Rauthvaaris kontroll.

Efter detta har det varit tyst från Luberos. Kanske är Rauthvaari nöjd med att ha tillskansat sig ett eget rike påå Mundana, eller så har den mer långsiktiga planer.

  [Mindas]: Mindas
  [Vågentiteten]: Vågentiteten
  [Ayedwara-Osis]: Ayedwara-Osi
  [maharathaïmkrigare]: Maharathaïm
  [drakväktare]: Drakväktare
  [drake]: Menehezeth