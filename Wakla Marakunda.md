---
author: Lycan
category:
- Akademiker
- Alkemister
- Awane
- Folk i Garandor
- Folk i Stora Arkipelagen
- Magiker
- Oritoner
- Stora universitetet
- Tusenkonstnärer
- Uppfinnare
created_at: '2012-09-27T17:43:47Z'
id: wakla marakunda
title: Wakla Marakunda
---
I sina salar på [Bambara Debre] har Wakla Marakunda skapat en av den kända världens största kända privata samlingar av urgamla reliker från kulturer runt om i Övärlden. Han har ända sedan sina lärlingsår hyst en stor besatthet för arkipelagens historia, och söker alltjämt efter information om arkipelagens svunna riken.

Hans stora intresse är subakvatiska ruiner, och han har i åratal, med fanatisk dedikation, försökt tänka ut metoder för att utforska arkipelagens havsbotten. Wakla ligger bakom flera besvärjelser som tillåter användare att andas under vatten, uthärda kyla och se i mörker. Han har dessutom skapat diverse teknologiska manicker som ska hjälpa till med utforskandet; luftpumpar, dykarklockor och undervattensfarkoster.

Waklas senaste projekt är utforskandet av det urgamla tempelkomplexet [Marukala] utanför Oritons östkust. Han har, trots enorma kostnader och vedermödor, lyckats leda flera expeditioner ner i ruinernas mörker, och har hämtat tillbaka flera ovärderliga reliker från katakomber och förseglade valv.

Det senaste året har mäster Marakunda med stor entusiasm förberett nästa marukalaexpedition. Explosionen av [lenongaaktivitet] i norra arkipelagen har dock satt käppar i hjulet för Waklas projekt, och för nuvarande har han istället dedikerat sin vakna tid åt att hjälpa [Fraktionen] ta reda på vad avgrundsdväljarna vill, och om möjligt blidka dem.

  [Bambara Debre]: Stora_Universitetet
  [Marukala]: Marukala
  [lenongaaktivitet]: Lenonga
  [Fraktionen]: Nammadi