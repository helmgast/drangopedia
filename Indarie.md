---
author: Joel
created_at: '2011-02-10T00:12:46Z'
id: Indarie
links:
  category:
  - Folk i Garandor
  - Folk i Stora Arkipelagen
  - Halvalver
  - Kiriyaalver
  - Röda Triskelen
  - Viljelösa skal
  - Våp
  mention:
  - Amir Miran
  - Den Röda Triskelen
  - Lucien Armares
  - Tawtema
title: Indarie
---

Indarie växte upp som slav i Mûhad, dotter till en kiriyaalvisk danserska och en jargisk
lagerarbetare i något furstehushåll. Hon kom långt senare till Arkipelagen ihop med sin husbonde
[Amir Miran] och dennes flotta, och gick över i rollpersonernas ägo efter att hennes herre använt
henne som valuta i köpslåendet om det [Tawtema-träd] han så gärna ville åt. På [Luciens] initiativ
släpptes hon fri, men ingick mer eller mindre frivilligt i [den Röda Triskelens] tjänst. Hon
spenderar för nuvarande sin tid med att anpassa sig till sin nya situation samt att täcka de ganska
stora kunskapsluckor hon uppvisat. Har flera gånger visat prov på en anmärkningsvärd
perceptionsförmåga och snabbtänkthet. Lucien envisas med att "det är något speciellt med henne".

Indarie är smal och blek, med blekblont hår och klarblå ögon. Hennes påbrå av sin mänskliga fader
manifesterar sig mest i en viss tendens till fräknar. Hon ser egentligen ganska alldaglig ut för att
vara kiriyaalv, men detta är helt förlorat på merparten av människorna i Arkipelagen, som i allra
bästa fall har sett enstaka pyaralver i förbigående på Garandors gator. Hon talar inte felya
flytande, och kan inte läsa, men amir Miran tycks åtminstone ha lärt henne lohemiska, som hon
behärskar ganska väl, om än med en påtaglig mûhadinsk brytning.\
\
**Resurser: 7 (Skicklig tjuv, uppmärksamhet, deduktion)** 

  [Amir Miran]: Amir_Miran
  [Tawtema-träd]: Tawtema
  [Luciens]: Lucien_Armares
  [den Röda Triskelens]: Den_Röda_Triskelen