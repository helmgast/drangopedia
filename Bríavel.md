---
author: Lycan
created_at: '2010-09-26T11:29:14Z'
id: Bríavel
links:
  category:
  - Folk som tränat Tienne
  - Gudsmän
  - Uråldriga
  - Vapenmästare
  mention:
  - Connelsgaith
  - Llefelys sìol Maige Féllan
title: Bríavel
---

En till synes odödlig och mångtusenårig människa av oklar härstamning. Han håller sig för sig själv
i närheten av [Connelsgaiths] gravkummel i norra Alarinn. Formellt är han Connelsgaiths
överstepräst, men då det inte finns någon connelsgaithkult att tala om förblir han något sysslolös.

Enligt Bríavel själv gav han i sin ungdom upphov till myterna om [Llefelys sìol Maige Féllan]. Detta
är av uppenbara anledningar omöjligt att bekräfta, men Bríavel är en närmst oöverträffad svärdsman,
så några korn av sanning kan mycket väl ligga i den gamle mannens skryt.

Bríavel är en lång och till synes utmärglad man, han ser inte direkt ut att höra hemma i Alarinn,
och hans anletsdrag mer raunländska ut än något annat. Han är en tystlåten enstöring, men verkar
ändå uppskatta de få besök han får. I sin ägo har han ett huggsvärd utan parerstång i brons som ser
ohyggligt primitivt ut, Bríavel vägrar dock skiljas från det och påstår bergfast att i hans händer
är det överlägset vilket modernt svärd som helst.

  [Connelsgaiths]: Connelsgaith
  [Llefelys sìol Maige Féllan]: Llefelys_sìol_Maige_Féllan