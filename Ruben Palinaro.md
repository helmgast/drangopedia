---
created_at: '2011-06-17T07:17:49Z'
id: Ruben Palinaro
links:
  category:
  - Drunokier
  - Drunokiska Furstar
  - Gubbtjyvar
  - Uråldriga
  - Vasallriddare
  - Ätten Palinaro
  mention:
  - Borsid Palinaro av Grimssalar
  - Dorin Palinaro
  - Imagebunkeätten
  - Ryttarkriget
  - Vita Döden
  occurrence:
  - Ätten_Palinaro.jpg
title: Ruben Palinaro
---

![Furst Palinaros personliga vapen]

Den åldrade Ruben Palinaro är furste av Kintikla och jarl av Sunnanmark och Bastugölen, och på
pappret en av de mest inflytelserika männen i Drunok. På senare år har han blivit något senil,
emellertid, och håller liksom resten av sina närmaste en relativt låg profil i rikets politik. Till
hans försvar skall dock sägas att han alltid visat sig synnerligen lojal till kronan, och att hans
egna domäner är förnämnligt skötta - befolkningen drabbades lindrigt av både [Ryttarkriget] och
[Vita Döden], mycket tack vare furst Palinaros frikostighet med sina välfyllda kornbodar. För detta
är han högt aktad av sina undersåtar och vasaller.\
Fursten är liten och skröplig, och för det mesta något frusen, varvid han allt som oftast bär en
tjock kappa i hermelinpäls. På ett av hans magra fingrar sitter en massiv signetring i guld och
lapis lazuli, som är nyckeln till de ansenliga rikedomar hans ätt har bundna i faliska och jargiska
kredithus. Det är lätt att underskatta fursten, på det hela taget, men i en verklig kris har han
stora resurser till sitt förfogande, och skulle inte tveka att använda dem.

De närmaste anförvanterna är en bunke relativt anonyma döttrar, flera ingifta i den hetlevrade
ashariska [Filbunkeätten], samt hans äldste son, [Dorin Palinaro], hertigen av Lugdum. Dorin är likt
sin far föga intresserad av politik och krig, och merparten av ättens ambitioner återfinns istället
hos [Borsid Palinaro av Grimssalar], en avlägsen tremänning till fursten.

  [Furst Palinaros personliga vapen]: Ätten_Palinaro.jpg "Furst Palinaros personliga vapen"
  [Ryttarkriget]: Ryttarkriget
  [Vita Döden]: Vita_Döden
  [Filbunkeätten]: Imagebunkeätten
  [Dorin Palinaro]: Dorin_Palinaro
  [Borsid Palinaro av Grimssalar]: Borsid_Palinaro_av_Grimssalar