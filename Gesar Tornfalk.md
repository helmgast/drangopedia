---
created_at: '2014-06-12T05:04:15Z'
id: Gesar Tornfalk
links:
  category:
  - Drunokiska Jarlar
  - Illtarier
  - Lokalpatrioter
  - Patriarker
  - Vasallriddare
  mention:
  - Njal Dunkeld
  - Po Tornfalk
  occurrence:
  - Gesar_Tornfalk.jpg
title: Gesar Tornfalk
---

![Gesar Tornfalks personliga vapen]Gesar Tornfalk är jarl av Varád, känd som "Illtariets flamma" för
sina många bragder. Han har många barn, och även hans dotter [Po] är riddare, om än inte med faderns
välsignelse. Gesar är av ed och plikt lojal till Illtariets hertig [Njal Dunkeld], men tycker
innerst inne att tiden är kommen för illtarierna att hävda sin rätt att bli erkända som ett eget
folk; helst under en illtarisk konung. Medan han aldrig över sin döda kropp skulle bruta en ed
svuren till Drunoks krona är Gesar således en lokalpatriot av viss rang, med klara gränser för vad
han finner acceptabelt i förfädernas och folkets ögon. Att hans bångstyriga dotter Po ämnar gifta
sig med en drunokier och inte en illtarier är ett praktexempel på oacceptabelt, men hon gjorde
uppror mot fadern redan när hon blev riddare, och Gesar har inga uppenbara maktmedel kvar att huta
åt henne med. Denna och flera liknande skandaler har skadat hans trovärdighet som llltariets starke
man, och Gesar kan bara hoppas att något ska hända som låter honom flytta fram positionerna och
återigen bevisa att han mer än någon annan bär upp de forna illtariska kungarnas stolta arv.

  [Gesar Tornfalks personliga vapen]: Gesar_Tornfalk.jpg "Gesar Tornfalks personliga vapen"
  [Po]: Po_Tornfalk
  [Njal Dunkeld]: Njal_Dunkeld