---
created_at: '2012-10-15T02:19:23Z'
id: Maeve Mehzinor
links:
  category:
  - Barn
  - Cirefalier
  - Drunokier
  - Halvblod
  - Hjältar i vardande
  - Huset Mehzinor
  - Pappas flickor
  - Rollpersonsyngel
  mention:
  - Celdan
  - 'L''wethme'
  - Nicoz
  - Quentin
  - Vilda Hovet
  - Vilenni
  - Vitoz
  - Yzanna
  - Zhanima
title: Maeve Mehzinor
---

*Född 1:a Januari 2974 e.D/5019 F.t/1519 S.t. är ca sju år äldre än vad födelsedatumet antyder pga
tidsförskjutningar i Skugglanden.*

Maeve är dotter till [Yzanna] och [Nicoz] Mehzinor. Som nyfödd kidnappades hon av sin farfar,
[L'wethme] och levde sina första sju år vid [dennes hov] i skugglanden. Tiden i skugglanden är dock
inte alltid konsekvent mot tiden i Mundana, så när hon väl blev återbördad till Mundana av sin far
hade bara dagar förflutit.

Med problemen detta medför är den officiella förklaringen i Drunok att Maeve föddes långt tidigare i
Caserion, och hölls hemlig på grund av hennes föräldrars situation där. Huset Mehzinor, eller
åtminstone dess överhuvud [Vitoz] är dock införstådd med hur det faktiskt ligger till, och har tills
vidare, dock med en viss brist på entusiasm, slutit sig till den officiella linjen och tagit upp
Meva (vilket är hennes faliska namn) i familjen som om det aldrig rått någon tvekan om saken.\
Maeve är en sprallig och energisk nioårig flicka som tycker om att sjunga, fäktas, rida, jaga samt
smyga runt och tjuvlyssna på saker som hon inte har det minsta med att göra. Hon har ärvt sin korta
stubin av bägge sina föräldrar och har därmed ett tämligen ombytligt och eldfängt humör, även för
sin ålder. Till utseende brås hon mycket på sin mor, men har ärvt sin fars ljusa hy (med tillhörande
näranog fullständiga immunitet mot solbränna) och blåa ögon, även om hon än så länge har uppvisat
några rimurfläckar eller andra tecken på sitt skugglandsblod. Hon har dock en nästan oöverträffad
talang att hitta vägar till skugglanden nästan oavsett var hon är, och god kontroll nog över den för
att inte hamna där av misstag... för det mesta. Hennes bästa vän är [Vilenni], som i framtiden ska
bli hennes kammarjungfru, men Maeve har svårt för [Zhanima], då hon av någon anledning tycks
uppfatta denna som en skrämmande skugga snarare än en verklig människa av kött och blod. [Celdan]
och [Quentin] tjänstgör som Maeves lärare i diverse ting.\
Det har tisslats en del vid hovet om Maeves märkliga egenheter, till exempel hur unga hennes
föräldrar måste varit när hon föddes och hennes minst sagt okonventionella uppfostran. 

Personligt vapen
----------------

Maeves personliga vapen är en kombination av hennes fars och hennes faliska ätts. Således är det en
svart sköld med både sin fars tvesvansade varg och huset Mehzinors bepansrade svärdsarm sida vid
sida.

  [Yzanna]: Yzanna
  [Nicoz]: Nicoz
  [L'wethme]: Lwethme
  [dennes hov]: Vilda_Hovet
  [Vitoz]: Vitoz
  [Vilenni]: Vilenni
  [Zhanima]: Zhanima
  [Celdan]: Celdan
  [Quentin]: Quentin