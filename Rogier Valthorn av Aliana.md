---
author: Lycan
category:
- Flottiga
- Folk i Stora Arkipelagen
- Kargörer
- Röda Triskelen
- Sabrier
- Vanliga snubbar
created_at: '2011-02-09T22:39:49Z'
id: rogier valthorn av aliana
title: Rogier Valthorn av Aliana
---
Rogier Valthorn är en borgare från [Aliana] i Consaber som en längre tid arbetat som kargör för [Röda Triskelen] i Stora Arkipelagen. Han är en ganska kompetent och resursfull individ, men trots ett flertal år i Arkipelagen inte alltför bekant med lokalinvånarna och deras språk och seder, vilket lett till en del fadäser emellanåt. Handelsvaror och räkenskaper förstår han sig på som få andra, dock, och är därför en värdefull anställd för konsortiet.
Rogier har hunnit fylla 35, är av medellängd och något lönnfet, med ljust, lätt lockigt hår och skägg. Han ogillar Arkipelagens klimat och hetta och svettas en väldig massa, så han svalkar sig gärna under bredbrättade hattar om möjlighet finns. I övrigt klär han sig mycket stiligt och moderiktigt, och för sig väl i de flesta krestar, sin historia av etikettsmässiga misstag till trots.

'''Resurser: 12 (Handelskontakter) '''

  [Aliana]: Aliana
  [Röda Triskelen]: Röda_Triskelen