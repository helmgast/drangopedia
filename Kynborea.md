---
author: Ymir
category:
- Borttappade saker
- Forna riken
created_at: '2011-08-31T02:41:11Z'
id: kynborea
title: Kynborea
---
Kynborea, eller 'Kymboshra' på zhaniska, är ett mystiskt forntida rike som omnämns i flera källor, däribland det legendariska fornzhaniska uppslagsverket [Ezêm Kordadbeh]. Där påstås att Kynboreas befolkning vredgade två varelser vid namn [Kyzhram] och [Kyeshardokth], som ödelade riket. [Maulios krönikor] är mer utförliga med hur ödeläggelsen gick till, och beskriver i detalj en serie av sju spektakulära katastrofer, men nämner inget om deras orsak. Texterna om Kynborea har genom tiderna gäckat många av Mundanas lärda, för samtliga är mycket vaga och innehåller inga ledtrådar om var riket egentligen låg. Namnen Kyzhram och Kyeshardokth har aldrig återkommit igen i någon text på något språk, och trots att många letat efter spår av Kynborea har ingen kunnat placera det geografiskt. Det mûhadinska universalgeniet [Gilani] vid [Universitetet på Lohemo] spekulerade i att Kymboshra möjligen var en förvanskning av Knzimwa, det forianska namnet på "[Kiva]", ett sjunket rike i [arkipelagiska] myter, vars undergång enligt honom borde ha infallit ganska kort före det att Ezêm Kordadbeh skrevs (omkring fem årtusenden sedan) .

  [Ezêm Kordadbeh]: Ezêm_Kordadbeh
  [Kyzhram]: Kyzhram
  [Kyeshardokth]: Kyeshardokth
  [Maulios krönikor]: Maulios_krönikor
  [Gilani]: Gilani
  [Universitetet på Lohemo]: Dembale-universitetet
  [Kiva]: Kiva
  [arkipelagiska]: Stora_Arkipelagen