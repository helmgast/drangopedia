---
author: Ymir
created_at: '2014-06-11T22:40:43Z'
id: Åskspjut
links:
  category:
  - Artefakter
  - Heliga föremål
  - Spjut
  mention:
  - Ciremelo
  - Ediler
  - Narda dor Semiye Ekelba
  - Stora Arkipelagen
title: Åskspjut
---

Åskspjut är mäktiga magiska vapen som tros höra hemma i en fjärran primalsfär. De enda åskspjut som
någonsin kommit i mänskliga händer lär ha varit gåvor eller krigsbyten från mäktiga primalväsen, i
synnerhet [Ediler], och då dessa i sig är extremt sällsynta på Mundana säger det något om hur
sällsamma åskspjuten är. De enda två exemplar som för tillfället lär finnas i omlopp heter Nanda och
Maharloka, och deras historia är höljd i gåtor. Nanda förvaras på museet i [Ciremelo], medan
Maharloka tillhör drottning [Narda dor Semiye Ekelba] i [Stora Arkipelagen], och har gått i arv i
hennes dynasti sedan urminnes tid. Nandas skaft pryds av okända skrivtecken som enligt en gammal
museianteckning betyder 'Åskhöljd du far, far till fjärran, far till min hand, far till mörkrets
hjärta'. Det är inte känt om Maharloka har någon motsvarande inskription.

Åskspjut har långa, kilformade spetsar smidda i en märklig blåskimrande metall som aldrig tycks
behöva slipas. Skaften är mellan en och en halv och två meter långa, oftast i ett vitt, onaturligt
hårt material som tycks vara någon form av exotiskt träslag. Från spetsens sidor hänger ett par små,
märkliga amuletter och figuriner i tunna kedjor.

Egenskaper:
-----------

Åskspjut har en mystisk koppling till luftens element, och en okänd typ av aggregat alstrar när
spjutet kastas små vindelementarer som låter det flyga orimligt långt med stor lätthet och
träffsäkerhet; inte sällan tycks små blixtar spraka längst skaftet när spjutet kastas. De två
amuletterna är i själva verket magiska kristaller som tillåter aggregatet att på bärarens order väva
4 magnituder av effekten 'Blixt' med färdighetschans 18 på vad helst spjutet träffar. Kristallerna
tycks normalt sett innehålla 4x4 filament, varpå de måste laddas om. Om Åskspjutet trängt igenom
målets rustning skyddar denna inte mot Blixtskadan.

Åskspjut är välsignade av någon högre ordning, och kan inte välsignas igen genom religiösa
ceremonier. Skulle ett Åskspjut förstöras frigörs en tredje magnitudens sylf som omedelbart
attackerar den som förstörde det. Ett åskspjut som separerats från sitt rättmätiga ägare gör med
sitt relativa PSY 10 sitt bästa för att komma i hennes händer igen, i all evighet; det kan inte
självmant röra sig särskilt mycket, men av egen kraft vibrera tillräckligt för att ramla av bord och
utför kanter och liknande, välja att flyta eller sjunka i vatten, och styra hur det bärs iväg av
vind, strömmar och vågor. Skadade åskspjut återställer över tid sig själva; de återfår Ob1T6 poäng
BRYT för varje månad som passerar.

+--------+---------+--------+--------+--------+--------+--------+--------+--------+--------+--------+
| Spjut  | Hu      | Kro    | Stic   | STYK   | Fattn  | BRYT   | SI     | Längd  | Vikt   | Pris   |
|        | ggskada | sskada | kskada |        |        |        |        |        |        |        |
+:=======+=========+========+========+========+========+========+========+========+========+========+
| Ås     | H+      | K+1    | S      | 6      | 2H     | 20     | 4/2    | 185 cm | 1,3 kg | \-     |
| kspjut | Ob1T6+3 |        | +Ob4T6 |        |        |        |        |        |        |        |
+--------+---------+--------+--------+--------+--------+--------+--------+--------+--------+--------+
|        |         |        |        |        |        |        |        |        |        |        |
+--------+---------+--------+--------+--------+--------+--------+--------+--------+--------+--------+

+-------+---------+-------+-------+-------+-------+-------+-------+-------+-------+-------+-------+
| Kast  | R       | Kort  | No    | Långt | Mkt   | STYK  | Fattn | BRYT  | Längd | Vikt  | Pris  |
| spjut | äckvidd |       | rmalt |       | Långt |       |       |       |       |       |       |
+:======+=========+=======+=======+=======+=======+=======+=======+=======+=======+=======+=======+
| Åsk   | 5-2     | H+Ob  | H+Ob  | H+    | H+Ob  | 7     | 1H    | 20    | 185   | 1,3   | \-    |
| spjut | 0-40-80 | 3T6+1 | 2T6+2 | Ob2T6 | 1T6+3 |       |       |       | cm    | kg    |       |
+-------+---------+-------+-------+-------+-------+-------+-------+-------+-------+-------+-------+

  [Ediler]: Ediler
  [Ciremelo]: Ciremelo
  [Narda dor Semiye Ekelba]: Narda_dor_Semiye_Ekelba
  [Stora Arkipelagen]: Stora_Arkipelagen