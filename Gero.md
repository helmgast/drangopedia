---
author: Ymir
category:
- Avkrokar
- Stora Arkipelagen
- Öar
created_at: '2012-09-21T14:43:27Z'
id: gero
title: Gero
---
Gero är en bergig och skogig ö i [Stora Arkipelagen], känd för sina många grottor, raviner och klyftor. Ön var i forntiden en [Tronö] och en av hörnpelarna i det [Gerasiska riket], men dess städer ödelades i Lubandus slutliga fall, och ön reducerades till en perifer avkrok. Befolkningen är [Ikine], koncentrerad till bosättningar längst kusterna samt ett fåtal befästa byar i öns klippiga, hemsökta inland, men utöver en särskilt rik hantverkstradition skiljer sig den lokala kulturen inte mycket från Ikines kultur på [Moran]. Gerosiskt trähantverk och finsmide är välkänt i regionen, och de enda lokala handelsvarorna av egentligt intresse, utöver djurdelar såsom limaxkött och elfenben; elfenbenet på ön lär komma från en ras av utdöda djur vars ben ännu kan hittas i grottor och träsk, och elfenbensristningar av gerosiska konstnärer betingar höga priser även i [Garandor].

På Geros isolerade västkust ligger [Uwende], en av [Maharathaïms] viktigaste byar. Uwende dominerar den omgivande landsbygden, men är trots sin relativa berömmelse svårtillgängligt eftersom inga tillförlitliga kartor över området föreligger - och Maharathaïm ser gärna att det fortsätter så.

  [Stora Arkipelagen]: Stora_Arkipelagen
  [Tronö]: Tronö
  [Gerasiska riket]: Lubandu-riket
  [Ikine]: Ikine
  [Moran]: Moran
  [Garandor]: Garandor
  [Uwende]: Uwende
  [Maharathaïms]: Maharathaïm