---
author: Ymir
category:
- Koncept
- Magiteori
- Plan
created_at: '2014-11-01T06:43:53Z'
id: hyperuranien
title: Hyperuranien
---
Hyperuranien, eller Hyperuranion, är ett halvt hypotetiskt existensplan som tros vara hem åt perfekta arketyper, någon sorts manifesteringar av abstrakta koncept och idéer. Detta går tillbaka på mycket gammal filosofi i [Colonan] och hos [Mästarna från öster] i [Khosala]. [Kabalaorden] och [Legio Colonan] anser sig ha bevisat Hyperuraniens existens magiteoretiskt genom att manifestera objekt med hjälp av materia från en okänd källa som antas vara detta plan, men deras slutsatser skiljer sig åt. Legio Colonans magiker tror generellt att Hyperuranien är en del av [Drömvärlden] och därmed är intimt knuten till Mundanas [Psykosfär] och undermedvetet lättåtkomlig för människor. Kabalan tenderar å sin sida åt en uppfattning i linje med [Damoklenes] kosmologi, det vill säga att Hyperuranien är en avlägsen semi-fysisk sfär dominerad av ataxotropi semotropi och ikonotropi, och som i Mundanas magiflöde nås via [Damoklenes hallar]. Denna tolkning av Hyperuranien har upptagit en mycket central plats i Kabalaordens sentida forskning, i synnerhet det omstridda [Cathexion]-projektet samt [Theothanatos]-teorierna, som resulterat i [Paraxenom Fax] motsättningar med Kabalan i stort. Därmed kan Hyperuranien sägas vara ett av de koncept som haft allra störst vikt inom det senaste seklets magiteori och kosmologi i Mundana.

  [Colonan]: Colonan
  [Mästarna från öster]: Mästarna_från_öster
  [Khosala]: Khosala
  [Kabalaorden]: Kabalaorden
  [Legio Colonan]: Legio_Colonan
  [Drömvärlden]: Drömvärlden
  [Psykosfär]: Psykosfär
  [Damoklenes]: Damoklenes
  [Damoklenes hallar]: Damoklenes_hallar
  [Cathexion]: Cathexion
  [Theothanatos]: Theothanatos
  [Paraxenom Fax]: Paraxenom_Fax