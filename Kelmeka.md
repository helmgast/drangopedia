---
author: Lycan
created_at: '2011-02-18T19:48:03Z'
id: Kelmeka
links:
  category:
  - Leddjur
  - Plågor
  - Skämt som gått för långt
  mention:
  - Clotaire
  - Dolksvans
  - Kräftdjur
  - Leddjur
  - Mandagor av Tiro
  - Nammadi
  - Qwandalo
  - Sjöskorpionen
  - Örådet
  occurrence:
  - Wikibyte01.jpg
title: Kelmeka
---

![][1]

**Kelmeka** (*Xipholus gigas*) är ett amfibiskt djur som är vanligt i östra arkipelagen. Det
beskrevs för första gången för ungefär ett sekel sedan av köpmän från Garandor som besökte
[qwandalo-folket] i sydöstra arkipelagen för att handla, och noterade några av de märkliga djuren på
qwandalos stränder. Kelmeka förökade sig dock fruktansvärt fort och från att ha varit något av en
attraktion på qwandalos öar blev de ett stort irritationsmoment i qwandalos liv. För ungefär fyrtio
år sedan hade kelmeka blivit så många att de på allvar hotade allt liv på qwandalos öar, och de
senaste tjugo åren har öarna blivit helt obeboeliga. Detta har oroat [Fraktionen] som satt qwandalos
forna öar i en mycket sträng karantän och vidtagit starka åtgärder för att begränsa kelmekas
spridning. Dock verkar de märkliga varelserna fullständigt oförmögna att färdas längre sträckor på
djupt vatten, och exempelar har aldrig påträffats utanför qwandalos öar. Bland få män som på senare
år satt sin fot på de av kemelka förstörda öarna utmärks [Mandagor av Tiro] och hans vän [Clotaire],
som lovat qwandalos representant i [Örådet] att ta itu med kemelka-fasan. Mandagors expeditioner
till qwandalo-öarna har varit omgärdade av stor mystik, men det tycks faktiskt som att de genererat
resultat - om inte annat har några nyttoväxter endemiska för öarna räddats undan och planterats på
annat håll i Arkipelagen.

Ursprung
--------

Kelmeka ingår i en egen klass (*xiphosura*) inom [leddjuren]. Sabriska forskare misstänker att den
är släkt med [dolksvansar], och på längre håll med [kräftdjur]. Deras närmaste släkting tros vara
den nu mycket ovanliga [sjöskorpionen]. Kelmekas ursprung är höljt i dunkel; Legio Colonan-magiker
som undersökt kelmekakroppar närmare har bestämt hävdat att djuret visar tydliga tecken av att ha
genomgått extensiva magiska modifikationer. Mycket tyder på att kelmeka hade kunnat vara något slags
försök till biologisk krigsföring. En modifierad varelse gjord för att förstöra ekosystem och
förvandla bördigt land och rika fiskevatten till död ödemark.

Anatomi
-------

Kelmeka har ett yttre skal som är uppdelat i tre delar. Den första delen är det släta frontskalet
som döljer djurets ögon, ben, mun, hjärna och hjärta. I mittendelen sitter gälar och könsorgan och
den sista delen är den utfällbara gaddförsedda svansen som kan avvändas som vapen och som hävstång
om den skulle råka hamna upp och ner. Kelmekas fem gälar är så kallade bokgälar som består bland
annat av 100-tals tunna membran som sitter som bladen i en bok. Kelmeka kan både andas i vatten och
på land. De har fyra fasettögon som är oberoende av varandra. Kelmeka har blått blod, då de har
kopparbaserat hemocyanin istället för järnbaserat hemoglobin, som människor har.

Liv
---

Kelmeka kan bli över 70 centimeter lång och den äter i stort sett all biomassa den kan få tag på.
Munnen sitter mitt på undersidan och de har ett par små klor på varsin sida om munnen som de håller
fast maten med och skrapar in den i munhålan.

Ungefär en gång om året söker sig kelmeka till vattenbryn och sandstränder för att föröka sig. De
första som kommer är hannarna; efter dem kommer honorna som gräver ett cirka 20 centimeter djupt hål
i sanden på så grunt vatten de kan. I hålet lägger honan sedan oräkneliga ägg (Ianos Widerfarne
försökte räkna äggen i en sådan grop, men tappade räkningen efter 1000) som hannen befruktar. När
äggen kläcks krälar de nyfödda kelmeka (som inte är mycket mer än någon millimeter långa) ner i
vattnet, och lever i det grunda vattnet vid stränderna under sin barndom. Vid ungefär ett halvårs
ålder har de blivit könsmogna, och är nu någon decimeter lång. Vid den här tiden lämnar kelmeka
vattenbrynen och börjar söka föda både på land och på djupare vatten. Kelmeka tros kunna bli över 30
år gamla.

  [1]: Wikibyte01.jpg "Wikibyte01.jpg"
  [qwandalo-folket]: Qwandalo
  [Fraktionen]: Nammadi
  [Mandagor av Tiro]: Mandagor_av_Tiro
  [Clotaire]: Clotaire
  [Örådet]: Örådet
  [leddjuren]: Leddjur
  [dolksvansar]: Dolksvans
  [kräftdjur]: Kräftdjur
  [sjöskorpionen]: Sjöskorpionen