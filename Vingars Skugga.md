---
author: Ymir
category:
- Fartyg
created_at: '2011-02-28T22:26:26Z'
id: vingars skugga
title: Vingars Skugga
---
Att hänvisa till Drunoks flotta är ett vanligt skämt i sjömanskretsar, men sedan 5020 F.t. existerar den faktiskt i form av skeppet Vingars Skugga. Hertigen av Val Timan, [Nicoz Mehzinor], äger två tredjedelar av skeppet medan resten tillhör kronan. Primärt nyttjas den för transportsyften av hertigen med följe eller diplomatiska uppdrag för kronans räkning, men gör även rena handelsresor för att berika sina ägare.

Skeppet är en tvåmastad [Vzaroz], byggd vid varven i Remzian Krack, och som de flesta andra faliska skepp en utomordentlig seglare. Skeppets smäckra linjer är svartmålade på cirefaliskt maner, och hon utgör en slående syn. Besättningen utgörs primärt av en blandning av asharier, caserier, marnakhtiraker och en ständigt stigande andel drunokier.

-   **Fartygstyp:** Sabrier
-   **Antal master:** 2
-   **Längd:** 25 meter
-   **Bredd:** 5 meter
-   **Djupgående:** 2 meter
-   **Dräktighet:** 62.5 läster
-   **Besättning:** 25 man (Kapten\*, Styrman\*, Kock, Timmerman, Förste båtsman, Andre båtsman, Långlots\*, Mässuppassare, Stuert\*, 9 matroser, 5 jungmän, 2 skeppspojkar)
-   **Lastdryghet:** 49,15 ton
-   **Sjövärdighet:** God (Ob2T6)
-   **Medvind:** 1-2-3-4-7-8-9-10-11-12-14-15
-   **Halvvind:** 0-1-2-3-5-6-7-7-8-9-10-11
-   **Bidevind:** 0-0-0-1-2-2-2-3-3-3-3-4

*\* Befäl*

Skeppet har en extra stor cabin i aktern, fyra dubbelhytter, två enkelhytter, en skans för manskapet och en mäss för befälet. Utöver detta finns ytterligare två förhållandevis bekväma mässer för upp till fyra personer vardera till, vanligtvis de soldater som ingår i viktiga passagerares livvakt. Ofta används de mer bekväma passagerarutrymmena av besättningen när inte passagerare finns ombord.
Skeppet har dessutom två skeppsbåtar samt stallar för att kunna transportera två hästar.

  [Nicoz Mehzinor]: Nicoz_Mehzinor
  [Vzaroz]: Vzaroz