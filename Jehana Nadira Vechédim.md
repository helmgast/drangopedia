---
author: Joel
category:
- Colonier
- Danserskor
- Drömmare
- Everyone is bisexual
- Lokalpatrioter
- Martyrkomplex
- Neromenzer
created_at: '2014-06-12T22:29:47Z'
id: jehana nadira vechédim
title: Jehana Nadira Vechédim
---
Jehana är dotter till den coloniske generalen [Nadir Samalir Vechédim] som var en av ledarna bakom den coloniska frigörelsen. Efter Thalamurs återerövrande av Colonan avrättades Nadir och de flesta av hans närmaste familjemedlemmar som förrädare av [Reubin Xirhamir Jesbin], men Jehana skonades och togs som konkubin av magikraten.

På grund av sitt coloniska blod är Jehana något mer ljushylt och ljushårig än den genomsnittlige . Hon är slank men vältränad och uppenbart klassiskt skolad i dans. Även om hon inte besitter den officiella titeln dödsdansare har hon tydligen fått en grundlig träning i den thalaskiska dödsdansens konst, även om hon fram till nyligen aldrig använt sin vapenskicklighet i en strid på liv och död. Hon bär sin fars hederssvärd, som Jesbin av någon outgrundlig anledning låtit henne behålla. Praxis är annars att förrädares hederssvärd bryts och hängs upp tillsammans med deras sargade kroppar.

Jehana flydde från Jesbins tillfälliga residens i Salston Tor tillsammans med sin älskare [Saevan Suyanir Barsal] och har stannat i hans sällskap sedan dess. Tyvärr har det med tiden visat sig att desto djupare hennes känslor för Saevan blivit, desto mer har han dragit sig undan från henne.

Numera bor Jehana som gäst hos magikrat [Alean Ninarian] i An-Thalamur tillsammans med Saevan och är mer eller mindre blivit indirekt anställd av magikraten då hon assisterat Saevan i flera av hans uppdrag. Alean Ninarian har dessutom börjat forska i eventuella magiska experiment som kan ha utförts på Jehana av Jesbin under hennes tid i dennes våld. De mystiska [Araxianitmunkarna] från Consaber tycks också av någon anledning närmast desperat intresserade av Jehana, vilket hittils resulterat i ett antal misslyckade kidnappningsförsök.

Det ter sig osannolikt att Jesbin inte skulle känna till var Jehana uppehåller sig, men han har hittills inte agerat på det, åtminstone officiellt. Detta kan ha att göra med den luddiga legitimiteten med vilken Jesbin håller flertalet kvinnor praktiskt taget som slavar. Slaveri är trots allt, åtminstone i strikt juridisk teoretisk mening, förbjudet i Thalamur. Även om Jesbin i praktiken kan göra som han vill kan det ändå vara värt att undvika att dra onödig uppmärksamhet till sina utsvävningar. En annan möjlighet är att det dunka syfte Jesbin kan ha haft för Jehana är uppfyllt, och att han därför inte längre har något intresse av henne.

Jehanas livhistoria har gjort henne vemodig och uppgiven, och det finns alltid sorg i hennes ögon och något bitterljuvt över hennes uppenbarelse. Samtidigt har hon ett inre styrka och en imponerande social förmåga som inte sällan träder fram, och ett brinnande socialt patos som framförallt tar sig uttryck i känslorna för hemlandet, det förrödda Colonan.

  [Nadir Samalir Vechédim]: Nadir_Samalir_Vechédim
  [Reubin Xirhamir Jesbin]: Reubin_Xirhamir_Jesbin
  [Saevan Suyanir Barsal]: Saevan_Suyanir_Barsal
  [Alean Ninarian]: Alean_Ninarian_fin_Valaina
  [Araxianitmunkarna]: Araxianitmunkarna