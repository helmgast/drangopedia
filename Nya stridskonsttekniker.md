---
created_at: '2012-12-04T12:28:55Z'
id: Nya stridskonsttekniker
links:
  category:
  - Husregler
  - Regelsidor
  - Stridskonster
title: Nya stridskonsttekniker
---

### Avancerat viktutnyttjande

Som viktutnyttjande, men sänker STYK med 2. Ersätter viktutnyttjande.

\[*Inlärningsslag: Stridskonsten. Kunskapskrav: Viktutnyttjande. Kostnad: 3/2*\]

Det här är en automatisk teknik, se Vapenmästaren sid 92.

### Mästerligt viktutnyttjande

Som viktutnyttjande, men sänker STYK med 3. Ersätter Avancerat viktutnyttjande.

\[*Inlärningsslag: Stridskonsten. Kunskapskrav: Avancerat viktutnyttjande. Kostnad: 4/2*\]

Det här är en automatisk teknik, se Vapenmästaren sid 92.

### Aggressiv parering

Denna försvarsmanöver går ut på att försvararen riktar ett motanfall mot angriparens vapen för att
både avvärja och skada det. Manövern har en grundsvårighet på Ob4t6 och om den lyckas avvärjs
anfallet, och dessutom tar försvararens vapen skada som om det hade parerat. Om anfallaren använder
ett sådant vapen som rimligtvis kräver att den aggressiva pareringen möter dess egg, t ex ett svärd,
tar bägge vapnen skada. Denna teknik går även utmärkt att använda både mot och med naturliga vapen,
inom de gränser som får anses rimliga vid tillfället. Tekniken är endast effektiv med hugg- och
krossvapen, och kan inte göras mot snabba anfall. Försöker man utföra manövern utan att besitta
tekniken blir svårighetsgraden Ob1T6 högre.

\[*Inlärningsslag: (STY+RÖR)/2. Poängkostnad: 2. Kunskapskostnad: 1.*\]

### Pacifism

Tekniken är en applikation av diverse mystiska filosofiska utsvävningar, i vilka vikten av att inte
skada andra varelser spelar en framträdande roll. En utövare av tekniken får inte slå för VINIT, men
får å andra sidan Ob2T6 lättare på försvarsmanövrar. En smärre nackdel med tekniken är att den
varken i strid eller i själva stridskonsten kan kombineras med någon form av anfallshandling, alls.
Över huvud taget. Någonsin. Därtill leder den allt som oftast till att innehavaren tvingas
specialisera Rykte mot "vekling".

\[*Inlärningsslag: Filosofi. Poängkostnad: 1. Kunskapskostnad: 1.*\]

### Rustningsbrytare

Denna teknik används för att ta tungt rustade motståndare av daga. Med den får man ingen
svårighetsökning för att sikta på glipor i rustningen (men fortfarande för att sikta på delområden)
på en greppad motståndare. Den är endast användbar med dolkar, korta svärd, stridshackor och
liknande vapen (SL avgör i slutändan), och endast med anfall som ger stickskada. Då man är begränsad
av var rustningar faktiskt lämnar glipor går denna teknik inte att använda tillsammans med
målpunkter.

\[*Inlärningsslag: Stridsvana. Kunskapskrav: precisionsanfall: närstrid. Poängkostnad: 2.
Kunskapskostnad: 2.*\]

Det här är en automatisk teknik, se Vapenmästaren sid 92.

### Den druckne mästaren

Metoden att utnyttja en redig berusning till sin egen fördel i svärdskamp har gamla men gåtfulla
anor. Den tros härstamma från meditativa läror i västerlandet, men andra vill å det bestämdaste
hävda att dess ursprung finns hos rejäla karlakarlar i kulturer som Alarinn eller Tokon. Till de
senare hör flera av teknikens idag kvarvarande utövare. Det hela går ut på att supa sig till Dwyrydd
Coley-stadiet och utnyttja de obligatoriska koordinationsproblemen för att förvilla sin motståndare.
Det hela fungerar som en avancerad, defensiv fint - svårigheten för motståndarnas anfallsmanövrar
ökar med lika många tärningar som Den druckne mästarens modifikation för Utmattning på grund av
fylla. När denna utmattningssvårighet når Ob3T6 får han automatiskt Insikt, dessutom. Två 6:or medan
tekniken används är dock alltid fummel, vilket kan få ödesdigra resultat.

\[*Inlärningsslag: (RÖR+Supa)/2. Poängkostnad: 2. Kunskapskostnad: 3.*\]

Det här är en automatisk teknik, se Vapenmästaren sid 92.

### Kontring

Utövaren är tränad till att begränsa sina undanmanövrar och inte röra sig mer än nödvändigt för att
minimera inverkan på vapenföringen, eller att låta vapnet följa med i rörelsen och låta den bli
utgångspunkten för ett anfall. Utövaren kan utföra både en anfallsmanöver med sitt vapen och en ett
undvikande i samma runda utan att det räknas som mer än en handling när det gäller svårighetsökning.
Fler handlingar ökar svårighetsgraden som vanligt. Denna bonus är inte kumulativ med den som erhålls
från tekniken två vapen. Man kan använda sig av bägge, men inte i samma runda. Man får heller inte
göra en ripost i samma runda som man gör en kontring.

\[*Inlärningsslag: (Undvika+Stridskonsten)/2. Poängkostnad: 2. Kunskapskostnad: 2.*\]

### Kraggisk spetsning

En populär (och komplett vansinnig) metod hos kraggbarbarerna är att störta mot fienden i full
karriär med svärdet höjt till hugg, för att i sista minuten sänka det och stöta det mot
motståndaren. På grund av rörelseenergin tenderar svärden att gå rakt genom stackaren, som efteråt
hade gjort sig bra som ett grillspett över elden på ett schysst kraggparty. Tekniken kräver att man
tillbringar en runda med att springa mot motståndaren och att man öppnar striden, och ger då
motståndaren +Ob1T6 i svårighet på andra försvarsmanövrar än Undvika. Kraggbarbaren får då använda
sin kross-grundskada istället för sin stick-grundskada, trots att anfallet är stötande. Anfallet är
alltid kraftfullt, men kan med fördel kombineras med andra tekniker, tex Tungt anfall, en favorit
hos somliga kragg. Kraggbarbaren förlorar automatiskt viniten nästa stridsrunda, och får under hela
rundan +Ob1T6 i svårighet på Instinktiva Försvarsmanövrar mot eventuella motanfall från en (mot
förmodan) överlevande motståndare.

\[*Inlärningsslag: (STY+RÖR)/2. Poängkostnad: 1. Kunskapskostnad: 1.*\]

Förslag på nya tekniker
-----------------------

-   Destabilisering
-   Balansbrytning
-   Avancerad strypning
-   Avancerat grepp
-   Slagserie