---
author: Lycan
created_at: '2011-02-04T15:04:47Z'
id: 'Saar-torneringen 10051'
links:
  category:
  - Historiska händelser
  mention:
  - Amadea Helmason av Negaidh
  - Clotaire
  - Cormac
  - Etien Durmand
  - Fraktionen
  - Garandors Glada Gossar
  - Guillaum Valachen
  - Raimon Trastamére av Aladene
  - Ysanar Ulthari
title: 'Saar-torneringen 10051'
---

Saar-torneringen 10051 arkipelagisk tid arrangerades av hertig [Raimon Trastamére av Aladene] och
[Guillaum Valachen] för att fira hertigens gemål [Amadeas] ankomst till övärlden. Det blev ett
händelserikt spektakel med både sabriska, lohemiska, mûhadinska och cirefaliska deltagare, massor av
festligheter, alkohol och gladvåld, trots den för sabrierna nära nog outhärdliga hettan, som runt
själva tornerplatsen åtgärdats på magiska väg. Bohorden under torneringens andra dag kännetecknades
av ett spektakulärt, än så länge oförklarat ljusfenomen som tillfälligt avbröt tävlingen, men vanns
till sist av [Etien Durmands] banér, under vilket självaste [Clotaire] av Forion slogs. Den tredje
och sista dagen med bågskyttetävlingar, båtkamp och dryckeslag färgades i sin tur av ett brutalt
mord på flera av greve Valachens soldater, också detta oförklarat, men torneringen var på det stora
hela en framgång, och gjorde sitt för att tillfälligt dämpa spänningar mellan sabrierna och
[Fraktionen].

Dystens vanns av sir [Ysanar Ulthari], bohorden som sagt av Etien Durmands banér, och båtkampen av
[Garandors Glada Gossar]. Både sabrier och lohemer utmärkte sig i bågskyttetävlingen, som vanns av
[Cormac], en av hertigens knektar.

  [Raimon Trastamére av Aladene]: Raimon_Trastamére_av_Aladene
  [Guillaum Valachen]: Guillaum_Valachen
  [Amadeas]: Amadea_Helmason_av_Negaidh
  [Etien Durmands]: Etien_Durmand
  [Clotaire]: Clotaire
  [Fraktionen]: Fraktionen
  [Ysanar Ulthari]: Ysanar_Ulthari
  [Garandors Glada Gossar]: Garandors_Glada_Gossar
  [Cormac]: Cormac