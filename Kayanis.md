---
author: Ymir
created_at: '2014-08-03T22:01:51Z'
id: Kayanis
links:
  category:
  - Alver
  - Kamorfer
  - Rashygieniska katastrofer
  mention:
  - Kumbanigash
  - Nicoz
  - Syantecaran
title: Kayanis
---

Kayanis var ursprungligen en kamorf, men blev genom märkliga biomantiska processer kroppsligen
förändrad till en alv. Enligt henne själv var detta för att bättre kunna infiltrera andra folkslag,
men har antytt att situationen kan ha varit mer komplicerad än så. Hennes uppdrag var ursprungligen
att infiltrera [Syantecarans] maktstruktur, men uppenbarligen gick detta inte vägen då hon genom
någon förveckling förslavades av denne istället.

Efter att ha skickats för att mörda [Nicoz] blev hon istället tillfångatagen igen. Hon erbjöd
desperat information och sina tjänster i utbyte mot skydd från Syantecaran. Nicoz accepterade detta,
och lät gömma henne i skugglanden för en tid.

Senare blev det uppenbart att Syantecaran på något sätt knutit Kayanis livskraft till sig själv på
ett sätt som inte var helt olikt drakväktarbandet. Då detta höll på att döda henne, lyckades
[Kumbanigash] kapa bandet och rikta det till hennes nya herre. Det är oklart exakt vad den effekt
som nu binder dem samman har för konsekvenser, men det har blivit uppenbart att de i viss mån delar
varandras känslointryck.

Kayanis är numera en spenslig alvkvinna, något över medellängd med ljusgröna ögon och axellångt,
honungsblont hår. På grund av sin natur tillhör hon ju givetvis ingen stam, men de flesta skulle
anta att hon var Kiriya eller Pyar.

  [Syantecarans]: Syantecaran
  [Nicoz]: Nicoz
  [Kumbanigash]: Kumbanigash