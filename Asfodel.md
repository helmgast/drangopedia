---
author: Lycan
created_at: '2012-10-24T09:25:58Z'
id: Asfodel
links:
  category:
  - Plan
  mention:
  - Acramelu
  - Lesovyker
  - Loth
  - Mundana
title: Asfodel
---

Ett litet existensplan närliggande [Mundanas] tellurium. Asfodel, eller Asfodels ängar, skapades för
flera peripetier sedan av någon som önskade en ointaglig plats för sina domäner. I senare eoner har
fler portaler till Asfodel legat öppna och planet har sett en stor genomströmning av besökare.

Asfodel är lågmagiskt för krono-, foto- och ataxatropi samt högmagiskt för nomo-, semo- och
syndesotropi - det går rent utav att alstra syndesotropi inifrån Asfodel. Det är en tyst och grå
plats, tiden passerar oerhört långsamt och händelseförlopp tenderar att vara odynamiska och
förutsägbara.

Från början bestod Asfodel primärt av böljande slätter med enstaka träd centrerade runt ett ensligt
fjäll. Genom milennierna har olika varelser uppfört en mängd byggnationer, medfört växtarter från
andra världar och låtit Asfodels slätter genomkorsas av kanaler och stenlagda vägar.

Asfodels levande växter är mer silverskimrande än gröna och tycks knappt vara besläktade med några
mundanska motsvarigheter

Fordom var [Acramelu], skorpionkentaurerna, och [Lesovykerna] dominanta kulturer i Asfodel, även
efter att de försvunnit från Mundana. Vad som bebor Asfodel nu för tiden lämnas emellertid osagt.

Idag är alla portaler till Asfodel borta, den sista länken, en förgylld igelkottsstatyett, försvann
ur [Loth]-akademins samlingar för mer än tusen år sedan.

  [Mundanas]: Mundana
  [Acramelu]: Acramelu
  [Lesovykerna]: Lesovyker
  [Loth]: Loth