---
created_at: '2013-10-09T01:30:53Z'
id: Navare
links:
  category:
  - Högre gudar
  - Mytologi
  - Sjöbjörnar
  mention:
  - Apsaror
  - Daaktron
  - Den himmelska elden
  - Gorzarzyna
  - Havsdjupens moder
  - Honoyeta
  - Jahya
  - Lokapāla
  - Makea
  - Makhtah
  - Meharcarans peripeti
  - Oceanherrar
  - 'Radh-Kamra'
  - Raptari
  - Zamsabil
  - Ziu
title: Navare
---

Navare är det vanligaste namnet på en havs- och våggud som tycks dyrkas i olika skepnader vida över
Mundana. Hans kult är uråldrig och troligen [för-kataklysmisk]; han finns belagd i [radh-kamriska]
källor som Nahaxû, och är möjligen även förknippad med [Honoyeta], havsdjupens herre, som dyrkades i
[Zius] äldsta forntid. I Västlanden och Jargien har han länge varit känd under sitt edronitiska
namn, Mare eller Mahe, i fjärran östern under sitt coloniska namn Panthalassor. Kabalaorden
identifierar honom som en [Lokapāla], herre över det västra vädersträcket, och i västerländsk myt
och magitradition anses han härska över [Zamsabil], en celestial ocean där allt vatten har sitt
ursprung. I dessa mytologier har vatten en särskild status bland världens substanser i det att man i
vattnets ljud kan höra ett eko av [apsarornas] sång under världens skapelse, och ljusets glimmande
och lek mot vatten och vågor är en återspegling av [Den himmelska elden] i [paradiset]. I sabrisk
magitradition, inspirerad av den ebhronitiska, ses Navare i egenskapen av västerns Lokapāla som
representation av vattnets elementarkraft, och [Oceanherrarnas] konung. Många lärde inom denna
tradition, präglad av Daakyrkan, menar att Navare inte alls är en gud, utan bara ett uttryck för
förvirrade avgudadyrkares vilja att sätta ett namn på havets urkraft.

Vördnad för Navare är vida spridd, men hans kult existerar nästan alltid i periferin av andra
religioner, inkluderat monoteistiska sådana som [Daaks lära]. Sjöfarare, fiskare, kustbefolkningar
och ökenfolk är hans mest hängivna följare; ibland men oftast inte dyrkas han i en förening med
gudinnor som [Gorzarzyna], [Raptari], [Makhtah], [Makea] eller [Havsdjupens moder].

  [för-kataklysmisk]: Meharcarans_peripeti
  [radh-kamriska]: Radh-Kamra
  [Honoyeta]: Honoyeta
  [Zius]: Ziu
  [Lokapāla]: Lokapāla
  [Zamsabil]: Zamsabil
  [apsarornas]: Apsaror
  [Den himmelska elden]: Den_himmelska_elden
  [paradiset]: Jahya
  [Oceanherrarnas]: Oceanherrar
  [Daaks lära]: Daaktron
  [Gorzarzyna]: Gorzarzyna
  [Raptari]: Raptari
  [Makhtah]: Makhtah
  [Makea]: Makea
  [Havsdjupens moder]: Havsdjupens_moder