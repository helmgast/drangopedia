---
created_at: '2012-09-22T19:04:48Z'
id: Bortaï khan Orkhon
links:
  category:
  - Drottningar
  - Drunokiska furstinnor
  - Hetsporrar
  - Hämndlystna
  - Pappas flickor
  - Prinsessor
  - Raunlänningar
  - Stolta jävlar
  mention:
  - Akala Gahallan III
  - Alkor
  - Chimge
  - Den eviga vinden
  - Kumbanigash den Svarte
  - Mael
  - Nicoz Mehzinor
  - Ryttarkriget
  - Uriangkathai khan Orkhon
  - Val Palane
  occurrence:
  - Bortaï_den_Fagra.jpg
title: Bortaï khan Orkhon
---

![Drottning Bortaïs personliga vapen] Bortaï den Fagra är dotter till [Den eviga vindens] storkhagan
[Uriangkathai] och drottning av Drunok. Hon var juvelen i stt folks krona innan hon förmäldes med
Drunoks konung som en del av fredsförhandlingarna efter [Ryttarkriget], och har fortfarande sin fars
väldiga makt att luta sig på. Därtill har hon givits eget inflytande - hennes långt äldre make
[Akala Gahallan III] kan se visdomen och styrkan i henne, om än ständigt förlorad i ungdomlighetens
lustar och nycker, och gav henne Drunoks rikaste furstendöme [Val Palane] att förvalta, som en
övning inför framtiden. Hennes make tycks hålla av henne, men ömsesidig respekt till trots är det
inte ett särskilt lyckligt äktenskap, och Bortaï har tröstat sig i armarna på hertig [Nicoz
Mehzinor], något som givetvis skulle innebära fullständig katastrof om det kom ut. En kvinna av
Bortaïs höga börd förstår sig dock på plikt, och hon har givit sin make två barn - tvillingarna
[Mael] och [Chimge]. Flickan Chimge har hållits hemlig för folket och gömts undan i skydd hos
Uriangkathai, allt på grund av en utsago från [Kumbanigash den Svarte] att barnens liv skulle vara i
största fara i något framtida skeende som han har förutsett.

Bortaï är runt 20 år gammal, högrest och slank med kurvor på de rätta ställena, vida hyllad bland
raunerna som en stor skönhet. Hon har sitt folks karakteristiska korpsvarta hår, markerade kindben
och mandelformade ögon, men, med raunernas mått mätt, exotiskt klargrön iris. Hon bär sitt hår i en
lång fläta, endast i undatagsfall täckt av ett dok, och tycks ha en förkärlek för blå och lila
klänningar av modernt soldiskt snitt. Vid jakt och ridturer bär hon på raunländskt manér gärna
byxor, till mångas förtret, men hon är drottning, *hon* avgör vad som är god sed.

Drottningens tillit till sin, i drunokiernas ögon otäcke, schaman och rådgivare [Alkor] har också
vållat en del misstro vid hovet.

  [Drottning Bortaïs personliga vapen]: Bortaï_den_Fagra.jpg "Drottning Bortaïs personliga vapen"
  [Den eviga vindens]: Den_eviga_vinden
  [Uriangkathai]: Uriangkathai_khan_Orkhon
  [Ryttarkriget]: Ryttarkriget
  [Akala Gahallan III]: Akala_Gahallan_III
  [Val Palane]: Val_Palane
  [Nicoz Mehzinor]: Nicoz_Mehzinor
  [Mael]: Mael
  [Chimge]: Chimge
  [Kumbanigash den Svarte]: Kumbanigash_den_Svarte
  [Alkor]: Alkor