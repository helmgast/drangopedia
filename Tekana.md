---
created_at: '2014-08-26T02:55:23Z'
id: Tekana
links:
  category:
  - Platser i Stora Arkipelagen
  - Öar
  mention:
  - Akamador
  - Awane
  - Lohemiska
  - Mandagor av Tiro
  - Nammadi
  - Raimonus Firinis
  - Sinaderapiraterna
  - Stora Arkipelagens
title: Tekana
---

Tekana är en mindre ö i [Stora arkipelagens] östliga utkanter, med ganska branta och steniga kuster
kring en central, bördig platå. Tekanas viktigaste tillgång är en särskild typ av hampa, shoma, som
både har härliga narkotiska egenskaper och kan användas i framställningen av särskilt sega fibrer
och tyger. Det tros att shoma först planterades av ebhronitiska kolonisatörer i syfte att på plats i
Arkipelagen förse krigsflottor med segelduk, och än idag är Tekana ett viktigt arkipelagiskt centrum
för segeltillverkning. Öns enda naturliga hamn, Ewahma, har flera gånger angripits av
[Sinaderapiraterna], och är fortifierad med slitna men något så när underhållna gamla ebhronitiska
vågbrytare och befästningsverk, bemannade av lokala miliser. Lokalbefolkningen är [Awane], men
väldigt ljushylta med dessas mått mätt, och tros ha ett påtagligt påbrå från de forna ebhronitiska
kolonisatörerna. Den lokala dialekten av [Lohemiska] är säregen och full av gamla influenser från
Ebhron och, möjligtvis, Luberos. För cirka 100 år sedan landade den sabriske missionären [Raimonus
Firinis] på Tekana, och konverterade framgångsrikt hela folket till en relativt ortodox version av
jargisk Daaktro. Två av hans söner lever fortfarande och är framgångsrika stormän på ön.

Tekana har på sistone blivit en stöttesten mellan [Nammadi] och deras bräckliga allians med
[Akamador]. Båda sidor åtrår Tekana på grund av dess inkomstbringande handel, men Akamadors
drottning Narda hävdar att ön historiskt tillhört hennes välde, och kräver att Fraktionen ska
överlämna den. Nardas älskare [Mandagor av Tiro] har tillfället lyckats skjuta upp konflikten, men
det är bara en tidsfråga tills den blossar upp igen.

  [Stora arkipelagens]: Stora_Arkipelagens
  [Sinaderapiraterna]: Sinaderapiraterna
  [Awane]: Awane
  [Lohemiska]: Lohemiska
  [Raimonus Firinis]: Raimonus_Firinis
  [Nammadi]: Nammadi
  [Akamador]: Akamador
  [Mandagor av Tiro]: Mandagor_av_Tiro