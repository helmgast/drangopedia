---
author: Ymir
category:
- Forna riken
- Platser i Stora Arkipelagen
- Öar
created_at: '2014-08-24T04:50:24Z'
id: oke
title: Oke
---
Oke är en ö i centrala [Stora Arkipelagen], mest känd för sina rika kopparfyndigheter. Ön är ganska klippig, och dålig jordmån och ett allmänt kargt klimat med besvärliga vindar gjorde att dess invånare, [Mabeke], länge livnärde sig på boskapsskötsel snarare än att bruka jorden. Idag har ett småskaligt jordbruk tagit fart, men boskap är fortfarande långt viktigare i öns försörjning, liksom de rika ådror av koppar och halvädelstenar som finns längst de klippiga kusterna.

Okes inland har mycket få fasta bosättningar; de byar som finns ligger vid kusterna och används mest som gruvläger och omlastningsplatser åt [Handelsunionen] och mer fristående köpmän. Fordom ingick ön i det mäktiga väldet [Darbandoke], och en hel del ruiner från detta rike återstår än idag; kvarvarande murar har rustats upp, och har erbjudit lokalbefolkningen ett visst skydd mot pirater vid ett fåtal tillfällen då [Fraktionens] flotta inte varit till någon hjälp, trots närheten till [Garandor].

  [Stora Arkipelagen]: Stora_Arkipelagen
  [Mabeke]: Mabeke
  [Handelsunionen]: Handelsunionen
  [Darbandoke]: Darbandoke
  [Fraktionens]: Fraktionen
  [Garandor]: Garandor