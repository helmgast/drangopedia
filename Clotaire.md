---
author: Lycan
category:
- Darkener
- Folk i Garandor
- Folk i Stora Arkipelagen
- Forianer
- Fraktionen
- Hjältar
- Levande legender
created_at: '2010-09-30T09:11:12Z'
id: clotaire
title: Clotaire
---
En foriansk prins och beryktad krigare. Clotaire är i egen rätt en legendomsusad hjälte. I den Stora Arkipelagen är dock mest känd som [Mandagors] ständige följeslagare och trogne vän. Enligt ryktena träffades de båda under de Mataliska Krigen, då Lohemo och Forion för första gången på länge stod på samma sida i en väpnad konflikt. Clotaire och Mandagor utvecklade starka vänskapsband efter att tillsammans ha lett försvaret av den belägrade forianska staden Demalanda. Mandagor blev därefter presenterad för Clotaires far, Rodar den Väldige, hövding av Ambesi, en koalition av sju forianska krigarstammar, händelser som ledde upp till Matalifederationens slutgiltiga fall. Mandagor återvände från Forion med ansenliga, mystiska, resurser till sitt förfogande och den tystlåtne Clotaire i släptåg, tillsammans skulle deras bedrifter göra dem till några av Övärldens mest legendomsusade hjältar. Båda två anses vara nyckelpersoner inom [Fraktionen] idag, även om Clotaire allt som oftast tycks agera på Mandagors initiativ snarare än sina egna. <span style="text-decoration: underline;"></span>

Clotaire betyder ungefär tordönsstämmans krigare. Han fick sitt namn efter att ha drivit bort ett gigantiskt djungeltroll som anfallit en foriansk by. Clotaire sägs ha brutit av trollets båda armar med sina bara händer och sedan gett upp ett sådant fruktansvärt avgrundsvrål att trollet vände och flydde.

'''Resurser: 16 (Hjältelik krigare) '''
== Rykte: 23 (Legendomsusad) ==

  [Mandagors]: Mandagor_av_Tiro
  [Fraktionen]: Nammadi