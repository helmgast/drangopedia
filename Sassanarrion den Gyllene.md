---
created_at: '2012-10-19T19:51:59Z'
id: Sassanarrion den Gyllene
links:
  category:
  - Hädangångna
  - Libertiner
  - Magiker
  - Modelejon
  - Narcissister
  - Sadister
  - Sanarialver
  - Svin
  - 'Tia''shi Tarivei'
  mention:
  - Alariel Stålvinge
  - Alurindel den Urgamle
  - Ishan
  - Nordens torn
  - Teveletion Järnhand
  - 'Tia''shi Tarivei'
title: Sassanarrion den Gyllene
---

Sassanarrion den Gyllene var en av de många avfälliga, dekadenta och sadistiska sanarialver som fann
sig en tillflykt i [Tia'shi Tarivei], och där tillsammans planerade spektakulära illdåd.
Sassanarrion tycks när allt kommer omkring ha varit mer rationell och konstruktiv i sina tankebanor
än figurer som [Alariel], och erbjöd stundtals värdefullt stöd åt rådsmedlemmar som [Teveletion] och
[Alurindel], men i slutändan lät han ofta sin fåfänga, skadeglädje och mordlystnad ta överhanden,
och hängav sig åt våldsorgier utan dess like. Sassanarrions förflutna är oklart, annat än att han en
gång var en dansare i ett förnämnt sanarihus, från vilket han bannlystes efter att ha brukat (och
manipulerat andra att bruka) förbjudna droger och elixir. Lika oklart är vilken roll han egentligen
spelade i Tia'shi Tarivei, och hur mycket han visste om dess koppling till [Nordens torn] och de
stora, dolda aktörerna i världen. Han föredrog att spela en aktiv roll snarare än att smida ränker
bakom kulisserna, och gjorde det galant, men liksom Alariel gick han överstyr med sin fåfänga och
hybris, och fann sig lurad i en fälla. Drakväktaren [Ishans] svärd klöv honom bakifrån, och
Sassanarrions själ kämpade en kort stund förgäves för att hålla sig kvar i världen, innan den sändes
av Ishan till dunkla domäner där inte ens Teveletion kunnat rädda den.

  [Tia'shi Tarivei]: Tiashi_Tarivei
  [Alariel]: Alariel_Stålvinge
  [Teveletion]: Teveletion_Järnhand
  [Alurindel]: Alurindel_den_Urgamle
  [Nordens torn]: Nordens_torn
  [Ishans]: Ishan