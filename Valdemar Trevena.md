---
author: Ymir
created_at: '2011-06-22T00:37:33Z'
id: Valdemar Trevena
links:
  category:
  - Drunokier
  - Femtecolonare
  - Hädangångna
  - Past the moral event horizon
  - Projargier
  - Rovriddare
  - Strateger
  - Vasallriddare
  - Ätten Trevena
  mention:
  - Aros Trevena
  - Belisarius Castor d.y
  - Bortaï den Fagra
  - Demetrioc av Povus
  - Duandan
  - Jolanta av Harzád
  - Malkom Trevena
  - Maulio
  - Nicoz Mehzinor
  - Nierika av Durum
  - Ryttarkriget
  - Slaget om Keramar
  occurrence:
  - Valdemar_Trevena.jpg
title: Valdemar Trevena
---

![Valdemars sista personliga vapen; Trevenaättens ursprungliga släktvapen] Valdemar Trevena var näst
äldste son till hertig [Malkom Trevena], och gick, åtminstone skenbart lojalt, faderns ärenden under
[Ryttarkriget], även i dennes förräderi mot Drunoks krona. Olikt sin far och sina bröder,
emellertid, övergav Valdemar det sjunkade skeppet innan det var försent och blev av allt att döma en
rovriddare, men uppbackad av skumma resurser från okänt håll. Valdemar var ett strategiskt geni och
en suverän ledare med en lovande framtid, men han kastade bort den på svek och illvilja, och mötte
sitt öde för [Nicoz Mehzinors] händer i [Slaget om Keramar]. Dessförinnan hade han varit obesegrad
som fältherre, emellertid, med en serie av framgångsrika räder och komplotter mot Drunoks krona
bakom sig, den främsta antagligen kidnappningen av drottning [Bortaï den Fagra] i [Duandan], och
hade han bara varit en lika bra svärdsman som ränksmidare hade det mycket väl kunnat gå på annat
sätt.

Det är oklart vad Valdemar ville uppnå, och vem han samarbetade med, men känt är att jargiska pengar
finansierade hans armé, och att han en tid var gäst hos [Belisarius Castor d.y], princep av
[Maulio]. Måhända var han helt sonika ute efter makt, och att tvinga Drunok att rentvå hans ätt,
vilket hade passat ihop med hans bortförande av systern [Nierika] och det faktum att han efter
faderns tillfångatagande antog ätten Trevenas forntida kungliga vapen som sitt eget. Faktum kvarstår
dock att ingen vet säkert; de jargiska riddare som överlevde Keramar (däribland [Demetrioc av
Povus]) har till synes försvunnit, och Valdemar avslöjade inget innan han gick hädan.

Valdemar var blek och blond som de flesta i släkten, med kalla blå ögon. En dålig svärdsman var han
inte, men visste väl sina begränsingar, och föredrog därför att leda från bakom stridslinjerna,
elelr omge sig med bättre kämpar som livgarde. Han gick gärna i Trevenas färger, rött och vitt, och
använde en påkostad jargisk helrustning. Med hans död blev bordern [Aros], som för tillfället är
saknad, huvudman för ätten, men det bör sägas att Valdemars styvmor [Jolanta av Harzád] avskydde
honom och tog avstånd från honom och hans agerande tidigare än nästan någon annan i Drunok.

  [Valdemars sista personliga vapen; Trevenaättens ursprungliga släktvapen]: Valdemar_Trevena.jpg
    "Valdemars sista personliga vapen; Trevenaättens ursprungliga släktvapen"
  [Malkom Trevena]: Malkom_Trevena
  [Ryttarkriget]: Ryttarkriget
  [Nicoz Mehzinors]: Nicoz_Mehzinor
  [Slaget om Keramar]: Slaget_om_Keramar
  [Bortaï den Fagra]: Bortaï_den_Fagra
  [Duandan]: Duandan
  [Belisarius Castor d.y]: Belisarius_Castor_dy
  [Maulio]: Maulio
  [Nierika]: Nierika_av_Durum
  [Demetrioc av Povus]: Demetrioc_av_Povus
  [Aros]: Aros_Trevena
  [Jolanta av Harzád]: Jolanta_av_Harzád