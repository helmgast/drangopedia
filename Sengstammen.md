---
author: Ymir
created_at: '2012-09-28T17:39:05Z'
id: Sengstammen
links:
  category:
  - Bråkstakar
  - Eumo
  - Forianer
  - Fraktioner
  - 'Man-whores'
  - Nidingar
  - Plågor
  - Politiska spelpjäser
  - Sjörövare
  mention:
  - Chaz Makado
  - Eumo
  - Mbinguni
  - Sung
  - Sung (titel)
  - Sungs lära
  - Toktamish
title: Sengstammen
---

Sengstammen är en bunte forianska pirater som gavs asyl i [Sung] av den förre högste [sung][1],
[Chaz Makado], delvis i syfte att reta Momolans dåvarande drottning, som förolämpat Makado. Det hela
gav välkommen respit till piraterna, som jagats runt hela kontinenten av Momolans tirakflotta, och
de lovade Makado att därefter följa [Sungs lära] och eftersträva att bli bättre människor. Detta kan
emellertid inte sägas ha inträffat, och Sengstammens medlemmar utmärker sig än idag, nära sjuttio år
efter Makados död, som de absolut värsta avskummen i staden. I ett land som [Eumo] är detta inte ett
dåligt betyg, och efter nära ett sekel av rånmord, falskspel, häleri och hor har Sungmunkarna
bestlutat att Sengstammen inte längre är välkomna. Att avhysa dem har dock visat sig bli ett
problem, för Sengstammens inflytande går djupt i stadens undre värld, i ett intrikat nätverk av
gentjänster och skulder som hittils skyddat dem något från Sungmunkarnas missnöje. Många av stadens
rikare köpmän är till exempel stormande lyckliga över lyxiga lustslavar Seng försett dem med, och
tar de före detta piraternas parti i nästan alla frågor. Det hela har inte gått så långt att
Sungmunkarna själva övervägt att ta till vapen, men deras [Mbinguni]-krigare har flera gånger rykt
ihop med Sengstammen, som älskar att förolämpa krigarkvinnorna så fort de får tillfälle. En av
anledningarna till Sungmunkarnas handfallenhet är en gnagande misstanke om att Seng på något sätt
planerat alltihop, och att en öppen konflikt på stadens gator är just vad de vill ska inträffa. Med
yttre hot som [Toktamish] att tänka på är det inte hållbart med en allvarlig konflikt inne i staden,
men för tillfället finns ingen lösning i sikte, och Sengstammens medlemmar fortsätter ta ut
beskyddaravgifter och bisarra vägtullar som om ingenting hänt, tills vidare trygga i dödläget.

  [Sung]: Sung
  [1]: Sung_titel
  [Chaz Makado]: Chaz_Makado
  [Sungs lära]: Sungs_lära
  [Eumo]: Eumo
  [Mbinguni]: Mbinguni
  [Toktamish]: Toktamish