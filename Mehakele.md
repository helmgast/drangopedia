---
created_at: '2014-08-27T03:51:37Z'
id: Mehakele
links:
  category:
  - Arkipelagisk historia
  - Borttappade saker
  - Forna städer
  mention:
  - Cenah Sarib
  - De tusen öarnas krig
  - Lenonga
  - Lohemo
  - Lubandu
  - Mito
  - Oriton
  - Phunguwe
  - Sista lubandiska kriget
  - Stora arkipelagen
  - Talamdu
  - Wabeko
  - Yamo
title: Mehakele
---

Mehakele var, enligt bevarade skrifter, [Phunguwe]-kungarnas första högsäte i [Stora arkipelagen].
Namnet stavas ibland M'ehakelo eller Mehakewu. Mehakele växte sig fort till en stor och imponerande
stad, och krönikorna nämner bland annat dess tjocka stenmurar, beskyddade av skulpturer av [Yamos]
banérbärare, [Wabeko]. Under [Sista lubandiska kriget] angreps staden emellertid upprepade gånger av
[Cenah Saribs] arméer, och besmittades med en böldpestepidemi, frammanad av [Lubandus] mörka magi.
Phunguwe-kungarna valde att flytta sitt maktcentrum till staden [Talamdu] på [Lohemo], och därigenom
få en säkrare och mer central position i Arkipelagen. Mehakele övergavs därmed gradvis, och vid
tiden för [De tusen öarnas krig] tycks staden ha reducerats till en spillra, som slutligen intogs
och skövlades av [Lenonga]. Därefter förekommer Mehakele inte i källorna, och man vet inte längre
var staden en gång låg. Att uppdaga dess ruiner är lite av en dröm för Arkipelagens lärda, som
fruktlöst letat på [Mito] och norra [Oriton].

  [Phunguwe]: Phunguwe
  [Stora arkipelagen]: Stora_arkipelagen
  [Yamos]: Yamo
  [Wabeko]: Wabeko
  [Sista lubandiska kriget]: Sista_lubandiska_kriget
  [Cenah Saribs]: Cenah_Sarib
  [Lubandus]: Lubandu
  [Talamdu]: Talamdu
  [Lohemo]: Lohemo
  [De tusen öarnas krig]: De_tusen_öarnas_krig
  [Lenonga]: Lenonga
  [Mito]: Mito
  [Oriton]: Oriton