---
author: Joel
category:
- Drakalliansen
- Drakväktare
- Henéaalver
- Hetsporrar
- Kortisar
- Lagade
- Mästerskyttar
- Skogsninjor
- Stolta jävlar
- Ärrade
created_at: '2013-10-02T23:15:28Z'
id: första snön
title: Första Snön
---
Första Snön är en henéaälva från Hen'aiy i Sunariskogen som hanterades ovarsamt en längre tid av en bunte sadistiska thismalver, ledda av en viss [Galathorn vhic Tani'yena], vilket gav saftiga mentala och fysiska ärr. Hon räddades emellertid av [Tenavron Cevarin fin Vathae] och [Tethorahil vhic Heleborn], och följde omsider med dessa till Colonan där hon med tiden repade sig något. Sedermera reste hon långväga med sin omaka väninna [Eithene Visa’an vhic Retalion], innan de båda syltades in i händelser i samband med [Ryttarkriget] i Drunok, en konflikt de gick ur som hjältar - Första Snön hade ihop med [Thizara] och [Sir Pindon] då begett sig ned i självaste dödsriket och gjort slut på lischen [Alariel], som utgjorde ett dödligt hot mot Drunok.

Första Snön kunde dock inte glömma eller förlåta vad Galathorns gäng gjort henne, och hennes henéaheder tvingade henne omsider att återvända till Sunari för att döda dem. Genom sitt överlägsna bågskytte dödade hon dem allihop, utom Galathorn själv, som [Kumbanigashs] demonhingst [Mångbane] tog itu med, men Första Snön hade ådragit sig dödliga skador, och överlevde endast genom att Eithene bönföll [Verduhrakh] att rädda henne. Draken gjorde så, men genom att knyta Första Snön till sig som drakväktare, och dömde henne så att tjäna honom i evig tid. Henéaälvan verkar inte övermåttan bitter över detta, då det ger henne styrka hon så väl behöver, och låter henne vara mer som Eithene. Hjälte hade hon velat vara oavsett, och då kan hon lika gärna vara det i drakarnas tjänst.

Återvända hem till Hen'aiy ville Snön inte göra, skammen var för stor, men hon och hennes vän [Vindlyssnare] fann sig välkommna i [Vargtass] stam i Kamors skogar, där både kärlek, ära och nya äventyr väntade på dem. Efter att ha uppdagat [Lamiornas] aktivitet i [Kirath] med omnejd fann sig Snön, Vindlyssnare och Snöns nyvunne älskare [Hökvinge] åter i Drunok, men deras kamrat [Isvind] hade stupat på vägen, och ulven [Vrii] dragit vidare i andra ärenden. Snön återförenades med trogna vänner som Thizara och [Nicoz Mehzinor], och tog åter värvning som spejare i Drunoks här, men det bekymrar henne att Eithene, som Verduhrakh ålagt henne att finna, verkar försvunnen, och att Nicoz, som Snön annars alltid litat på med sitt liv, verkar veta var hon är men inte vilja avslöja det.

Första Snön är liten och späd, med brunt, rakt hår som oftast hålls uppsatt i en hästsvans. Ett stort, groteskt brännärr på kinden och ett halvt öra skvallrar om tortyren hon en gång utsattes för, men tiden hos Vargtass har lärt henne att bära dessa märken utan skam. Hon är energisk, hängiven, stolt och envis som få, och inte längre benägen att förfalla till vemod och uppgivenhet. Smärtan brinner fortfarande i hennes inre, men hon har lärt sig att behärska den. Bland människor går hon fullt påklädd, men envisas med att fortfarande bruka krigsmålning när hon verkligen gör sig redo att döda. Hon bär bågen [Li'an'tora], byggd av mästaren [Eriol] särskilt åt henne, svärdet [Eithen ta'shari] samt ett ännu odöpt kortsvärd, men om hon absolut måste slåss i närstrid föredrar hon att dra sin stora morchan-kniv. Första Snön är en bågskytt och stigfinnare utan många likar, och för detta är hon trots sin ringa storlek högt respekterad i Drunoks armé, och kan mycket väl bli en mäktig drakväktare i framtida eror.

<table><thead><tr class="header"><th><p>Statblock</p></th></tr></thead><tbody><tr class="odd"><td><p><strong>STY:</strong> 7<br />
<strong>TÅL:</strong> 13<br />
<strong>RÖR:</strong> 21<br />
<strong>PER:</strong> 13<br />
<strong>PSY:</strong> 16<br />
<strong>VIL:</strong> 17<br />
<strong>BIL:</strong> 10<br />
<strong>SYN:</strong> 14<br />
<strong>HÖR:</strong> 17<br />
<strong>Lojalitet:</strong> 16 (Vargstammen, Vänner, Verduhrakh)<br />
<strong>Heder:</strong> 11<br />
<strong>Amor:</strong> 13 (Nicoz, Hökvinge)<br />
<strong>Aggression:</strong> 14<br />
<strong>Tro:</strong> 16 (Rani)<br />
<strong>Generositet:</strong> 14<br />
<strong>Rykte:</strong> 15 (Drakväktare, god skytt)<br />
<strong>Tur:</strong> 8<br />
<strong>Resurser:</strong> 8 (Verduhrakh)</p><p><strong>Längd:</strong> 127 cm <strong>Vikt:</strong> 26 kg<br />
<strong>Kroppsbyggnad:</strong> Spenslig (Svag) <strong>Huvudhand:</strong> Höger</p><p><strong>VINIT:</strong> 13 <strong>Insikt:</strong> 11 <strong>Förflyttning:</strong> 9/18/27 <strong>STY+TÅL/2:</strong> 9,5<br />
<strong>Grundskada:</strong> H:Ob1T6+2, K:Ob1T6-2, S:Ob1T6+2<br />
<strong>Chockvärde:</strong> 15 (+3) <strong>Skadetålighet:</strong> 5 (Smärta: 6) <strong>UK:</strong> 7</p><p><strong>Qadosh:</strong> -1</p><p><strong>Färdigheter:</strong> Akrobatik 12, Djurlära 11, Djurträning 8, Fingerfärdighet 12, Fiske 8, Geografi 10 (Södra Sunari, Kamor), Gömma 13 (Skog), Jakt 13, Hoppa 11, Klättra 15, Ledarskap 8, Marsch 14, Ockultism 9 (Schamanism), Piltillverkning 11, Rida 10, Simma 12, Smyga 17 (Skog), Speja 14, Spåra 16, Söka 9, Väderkännedom 9, Växtlära 11, Överlevnad 16 (Skog), Övertala 13 (Empati)</p><p><strong>Språkfärdigheter:</strong> Felya Nari 16, Felya Sanari 11, Ashariska 10, Sabriska 10, Teckenspråk 10</p><p><strong>Stridsfärdigheter:</strong> Båge 14, Dolk 13, Ovadi'an Geal If 18, Slagsmål 14, Stridsvana 15, Su'nai Geal If 12, Svärd 11, Undvika 14 (Ducka)</p><p><strong>Speciella egenskaper:</strong> Empatisk, Liten (-1 i Förflyttning), Söt, Vaksam, Smidig, Smärttålig, Vanställt ansikte, Drakväktare</p><p><strong>Särskild utrustning:</strong> Li'an'tora, modifierad Noloinbåge. (5-25-75-150, Ob4T6-1, Ob3T6, Ob2T6+1, Ob2T6-1, STYK 7, BRYT 4, 95 cm, 0,9 kg). Pilar med obsidianspets, +2 i stickskada.</p><h2 id="stridskonster">Stridskonster</h2><p><strong>Stridskonst:</strong> Ovadi'an Geal If<br />
<strong>Moment:</strong> Kortbågar<br />
<strong>Tekniker:</strong> Balans, Momentspecialisering: Noloin, Målpunkter, Precisionsanfall: avstånd, Snabbdragning, Snabbskytte: båge, Uppresning, Vapenaffinitet: Li'an tora</p><p><strong>Stridskonst:</strong> Su'nai Geal If<br />
<strong>Moment:</strong> Kortsvärd, Stridssvärd<br />
<strong>Tekniker:</strong> Rappt Utfall, Ripost, Två vapen (lång-lång)</p></td></tr></tbody></table>

  [Galathorn vhic Tani'yena]: Galathorn_vhic_Taniyena
  [Tenavron Cevarin fin Vathae]: Tenavron_Cevarin_fin_Vathae
  [Tethorahil vhic Heleborn]: Tethorahil_vhic_Heleborn
  [Eithene Visa’an vhic Retalion]: Eithene_Visaan_vhic_Retalion
  [Ryttarkriget]: Ryttarkriget
  [Thizara]: Thizara
  [Sir Pindon]: Sir_Pindon
  [Alariel]: Alariel_Stålvinge
  [Kumbanigashs]: Kumbanigash_den_Svarte
  [Mångbane]: Mångbane
  [Verduhrakh]: Verduhrakh
  [Vindlyssnare]: Vindlyssnare
  [Vargtass]: Vargtass
  [Lamiornas]: Lamia
  [Kirath]: Kirath
  [Hökvinge]: Hökvinge
  [Isvind]: Isvind
  [Vrii]: Vrii
  [Nicoz Mehzinor]: Nicoz_Mehzinor
  [Li'an'tora]: Liantora
  [Eriol]: Eriol
  [Eithen ta'shari]: Eithen_tashari