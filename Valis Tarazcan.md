---
author: Ymir
category:
- Alvvänner
- Caserier
- Cirefalier
- Folk Inalea knullat
- Fria Riddare
- Hängivna utövare av barnförbjudna aktiviteter
- Libertiner
- Ljusskygga element
- Plågor
- Rådgivare
- Skamlösa
- Statblockade
- work in progress
created_at: '2014-06-11T15:49:38Z'
id: valis tarazcan
image:
- Sir_Valis.jpg
title: Valis Tarazcan
---
![Sir Valis personliga vapen] Valis är [Nicoz Mehzinors] bästa vän, en hedonistisk ädling från [Jhamalo Gedonia] som spenderade en god del av sin ungdom med att festa, fäktas, och bedriva allmän otukt. Liksom huset Tarazcan i stort är Valis en rebell till sinnet, men gick kanske längre än någon annan i sin släkt i detta avseende, när han kom i lag med den impopuläre utbölingen [Dwyrydd Coley] och dennes brokiga gäng av lågättade dilettanter och bråkstakar. På Dwyrydds fäktskola i [Marek Pomian], och i dueller på stadens gator, fostrades Valis snart emellertid till en fäktare av mycket hög rang, om än synnerligen oortodox. Han väntade snart bara på Det stora äventyret, och tog chansen när den kom, och sällade sig till Nicoz och [Thizaras] många och storslagna äventyr.

Händelserna ledde omsider Valis till [Drunok], där han fann sig dubbad till riddare av kungen själv, och tog sig en vapensköld som somliga menar skvallrar om hans oseriösa inställning till hela ridderskapet. Men Valis verkar ha tagit Drunoks väl och ve på allvar, och om andra avfärdar honom som en opålitlig lymmel är det inte tvunget honom emot - uppväxt som han är i en familj av nyrika uppkomlingar är han i sitt rätta element när han blir underskattad.

Valis hade länge rykte om sig som en kvinnokarl, men blev betydligt mindre promiskuös sedan han förälskade sig i kiriyaälvan [Ishana], och de var länge ett oskiljaktigt par. Ishanas grymma död tog honom mycket hårt, och kanske var det hans smala lycka att han försvann spårlöst i Jargiens land innan han fick veta att även den andra kvinnan han höll av, Thizara, hade vandrat vidare. Valis sågs av allt att döma senast i [Erat] ihop med thismälvan [Edarion], där han bland annat löst in en jargisk sedel av stort värde, till förmån för Drunoks krona. Det vore inte olikt Valis att stötta sig med individer och grupper som hade gjort sig bäst oprovocerade, men samtidigt är han hal som en ål, och hans försvinnande därför både otypiskt och oroande.

Valis är lång, bredaxlad och storvuxen, som cirefalier ofta är, men med en ganska senig kroppsbyggnad. Han har ofta håret uppsatt i en ostyrig hästsvans, och kort skägg eller skäggstubb som kan ge ett ovårdat intryck, men kompenseras för av en relativt stilmedveten klädstil. Allra helst bär han en ljusblå vapenrock med sina två karaktäristiska cinneachsvärd på var sida i bältet.

*Född 2950 e.D/4995 F.t/1495 S.t. i Jhamalo Gedonia*

<table><thead><tr class="header"><th><p>Statblock (Våren 2976 e.D.)</p></th></tr></thead><tbody><tr class="odd"><td><p><strong>STY:</strong> 12<br />
<strong>TÅL:</strong> 14<br />
<strong>RÖR:</strong> 17<br />
<strong>PER:</strong> 16<br />
<strong>PSY:</strong> 15<br />
<strong>VIL:</strong> 15<br />
<strong>BIL:</strong> 14<br />
<strong>SYN:</strong> 11<br />
<strong>HÖR:</strong> 7<br />
<strong>Lojalitet:</strong> 14 (Nicoz, Ishana)<br />
<strong>Heder:</strong> 8<br />
<strong>Amor:</strong> 16 (Flirtig, Ishana)<br />
<strong>Aggression:</strong> 11 (Lugn)<br />
<strong>Tro:</strong> 6<br />
<strong>Generositet:</strong> 15<br />
<strong>Rykte:</strong> 17 (Drakdräpare, Förslagen ädling)<br />
<strong>Tur:</strong> 17<br />
<strong>Resurser:</strong> 13 (Kontakter)<br />
<strong>Längd:</strong> 188 cm <strong>Vikt:</strong> 81 kg<br />
<strong>Kroppsbyggnad:</strong> Senig (Normal) <strong>Huvudhand:</strong> Höger</p><p><strong>VINIT:</strong> 11 <strong>Insikt:</strong> 9 <strong>Förflyttning:</strong> 10/20/30 <strong>STY+TÅL/2:</strong> 13<br />
<strong>Grundskada:</strong> H:Ob1T6+2, K:Ob1T6+1, S:Ob1T6+2<br />
<strong>Chockvärde:</strong> 16 (+3) <strong>Skadetålighet:</strong> 6, <strong>UK:</strong> 7</p><p><strong>Färdigheter:</strong> Dansa 13, Diplomati 9, Etikett 13, Fingerfärdighet 14, Förföra 17 (Ragga), Förklädnad 11, Heraldik 12 (Cirefalisk), Hoppa 11, Kasta 13, Klättra 14 (Fasader), Kulturkännedom 8 (Léaram, Mûhad), Ledarskap 12, Låsdyrkning 7, Marsch 10, Musik (Luta) 13, Simma 10, Sjunga 12, Skumraskaffärer 15 (Kontakter), Skådespel 11, Smyga 13, Speja 12 (Brudar), Spel &amp; Dobbel 14 (Fuska), Supa 16, Söka 12, Rida 11, Undervisning 10, Värdera 10, Övertala 16 (Bluffa)</p><p><strong>Språkfärdigheter:</strong> Ashariska 14 (Jargiska), Faliska 15, Mûhadinska 7, Falisk skrift 15, Jargisk skrift 10</p><p><strong>Stridsfärdigheter:</strong> Dolk 15, Hus Tarazcans Fäktteknik 17, Dwyrryd Coleys Fäktteknik 18, Slagsmål 14, Stridsvana 15, Svärd 14, Undvika 16</p><p><strong>Speciella egenskaper:</strong> Vacker, Nattseende, Kvicktänkt</p><p><strong>Särskild utrustning:</strong> Två cinneach-svärd (H:Ob5T6+3 S:3T6 SI 16/17), oförbätterligt okynne.</p><h2 id="stridskonster">Stridskonster</h2><p><strong>Stridskonst:</strong> Hus Tarazcans fäktteknik<br />
<strong>Moment:</strong> Stridssvärd<br />
<strong>Tekniker:</strong> Avancerat anfall: hugg, Avancerat anfall: stick, Momentspecialisering: Celancald, Rappt utfall, Ripost, Snabbdragning, Utspel, Uppföljning.</p><p><strong>Stridskonst:</strong> Dwyrydd Coleys fäktteknik<br />
<strong>Moment:</strong> Sablar<br />
<strong>Tekniker:</strong> Avancerat anfall: hugg, Balans, Djärvhet, Hoppteknik, Momentspecialisering: Cinneach, Rappt utfall, Snabbdragning, Stridsvråla, Tränat anfall: Stick, Två vapen: lång-lång, Uppföljning, Utmanövrering.</p></td></tr></tbody></table>

  [Sir Valis personliga vapen]: Sir_Valis.jpg "Sir Valis personliga vapen"
  [Nicoz Mehzinors]: Nicoz_Mehzinor
  [Jhamalo Gedonia]: Jhamalo_Gedonia
  [Dwyrydd Coley]: Dwyrydd_Coley
  [Marek Pomian]: Marek_Pomian
  [Thizaras]: Tjizara
  [Drunok]: Drunok
  [Ishana]: Ishana
  [Erat]: Erat
  [Edarion]: Edarion