---
author: Lycan
created_at: '2011-09-08T15:40:35Z'
id: Tothingog
links:
  category:
  - De åtta fasorna
  - Demoner
  - Kamoriansk schamanism
  mention:
  - Cinerva
title: Tothingog
---

I de mörkaste och vattensjukaste träskmarkerna i sydvästra Kamor lurar den vedervärdige Tothingog.
Med sina algslemmiga fingrar suktar han efter mjällt kött att dra ner i mörkret under träsken. Hans
tycks inte behöva kött för näringens skull, utan livnär sig på de känslor hans offer utstrålar när
de fruktlöst kämpar emot paniken och den oundvikliga drunkningsdöden.

Han kallas av många iglarnas herre och bland de södra stammarna är han även känd som Sallis.
Trollsländor är hans tjänare och att skada dessa är inte tillrådigt. Tothingog tros vara svuren till
[Cinervas] sak och att uttala den gyllene gudinnans namn med övertygelse kan ibland få träskmonstret
att skona den rättrogne.

  [Cinervas]: Cinerva