---
author: Joel
created_at: '2011-02-09T16:22:55Z'
id: Tiamel Rödhand
links:
  category:
  - Bråkstakar
  - Consenti
  - Consentinerorden
  - Folk i Calnia
  - Legio Colonan
  - Mediokra magiker
  - Ordensriddare
  - Rollpersoner
  - Sabrier
title: Tiamel Rödhand
---

Tiamel är en oäkta son till Esgithe Valachen av Alderac, brorsdotter till greven av Skywith. Då
Esgithe var, åtminstone i sina ofgifta dagar, en tämligen lättfotad ung dam råder det viss
spekulation om faderskapet, särskilt eftersom ingen herre har funnit sig nödgad att kliva fram och
ta på sig ansvaret. Detta dilemma ledde till att bastarden fick betraktas som av otvivelaktigt ädel
börd, men ej värdig att officiellt innefattas i ätten Valachen.

Den unge mannen växte upp till att bli lika stor och stark som bitter och våldsam, och skeppades
raskt iväg till närmaste instution som uppskattar våldsamma tendenser hos unga män av god börd,
vilket i det här fallet blev den fromma riddarorden till St Conners minne. Hans karriär där blev
tämligen kort då han drog vanära över sig själv och sin orden genom upprepade brott mot
kyskhetslöftet, samt hade den dåliga smaken att bli piskad offentligt i Calnia efter att vägrat
betala mansbot för en värdshusvärd han slagit ihjäl med bara händerna. Med denna fläck på sina ära,
samt tillnamnet "Rödhand" för sina blodbestänkta händers skull, såg det ut som Tiamels framtid
skulle bli den korta, hederslösa och blodbestänkta väg som rovriddare och de mest samvetslösa
legoknektar vandrar, men så blev inte fallet. Hus Consentis mer militanta gren, Consentinerorden, är
som bekant alltid intresserade av vapenföra män med en ilska som kan riktas västerut, och Tiamel
togs upp i deras led. Han tog sitt öknamn som merit och en röd knuten näve blev hans personliga
vapen.

I Consentinerorden fann Tiamel snabbt sin plats, och avancerade snabbt i graderna, och skolades med
tiden även i magi. Han har uppnått graden av kapten i orden och det är sannolikt bara en tidsfråga
innan han föräras graden av Magus. Han är en väldig kämpe och en effektiv ledare, men är ökänd för
sin brutala natur och avsevärda brist på ridderlighet. Han har blivit allvarligt sårad ett flertal
gånger, men har alltid repat sig, oftast efter ha dräpt den som tillfogat honom skadorna.

Tiamel är ungefär sex och en tredjedels fot lång och grov som en Frakk. Han har blont kortklippt,
nästan snaggat hår och myndig röst som sällan används till vänliga ord.

Som högrankad riddare strider han givetvis i helrustning med ett hornprytt vidundersansikte som
visir. Hans föredragna vapen är slagsvärd och en tung storhammare, tillsammans eller med sköld.

**Consentinerordens Riddarträning: 18, Lans 15, Rida 15, Styrka 18, Alstra Heliotropi 10, Alstra
Geotropi 8, Besvärjelse 10, Stridens son, Hårdhudad, Skadetålig, Blodtörst, 190cm, 94kg, Rykte: 16**