---
author: Ymir
category:
- Bråkstakar
- Fadäser
- Raunlänningar
created_at: '2012-05-30T13:14:45Z'
id: kotemure av adarl
title: Kotemure av Adarl
---
Kotemure av Adarl är en av västraunernas krigshövdingar, som på 2960-talet e.D. bemäktigade sig herraväldet över [Den vita horden]. Han var snar att ansluta sig till [Uriangkathai khan Orkhon] och [Jahangir] i deras [krig mot Drunok], och hans armé utgjorde deras västliga styrka, av stor strategisk vikt. Kotemures fälttåg gick emellertid i stå i och med den segdragna belägringen av det mäktiga [Valdusborg], och hans här skingrades fullständigt när den fölls i ryggen av tiraker och vandöda under [Kumbanigash den Svarte], Kiraths häxkonung. Kotemure försvann i tumultet, och hans vidare öde är okänt; ryktet på stäpperna gör gällande att han avsatts från sin post som storkhagan av Den vita horden, men funnit sig nya allierade i form av gåtfulla väsen från norr.

  [Den vita horden]: Den_vita_horden
  [Uriangkathai khan Orkhon]: Uriangkathai_khan_Orkhon
  [Jahangir]: Jahangir
  [krig mot Drunok]: Ryttarkriget
  [Valdusborg]: Valdusborg
  [Kumbanigash den Svarte]: Kumbanigash_den_Svarte