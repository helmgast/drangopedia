---
created_at: '2014-11-01T06:20:59Z'
id: Alaka
links:
  category:
  - Magiteori
  - Plan
  mention:
  - Apsaror
  - 'Barhâ''a'
  - Damoklenes
  - Den tusenögde
  - Jahya
  - Mhîmrätten
  - Parhakul
  - Parhakulkuber
  - Yakshiner
title: Alaka
---

Alaka är ett mystiskt existensplan, relativt frekvent förekommande i obskyr magiteori. Namnet hör
hemma i de ebhronitiska kommentarerna på [Damoklenes] kosmologier, men liknande sfärer finns
omnämnda i mycket gamla skrifter. Alaka tros vara ett plan där de pneumotropiska, ikonotropiska och
nomotropiska krafterna är långt starkare än på Mundana, men exakt hur detta tar sig uttryck, och om
Alaka vore gästvänligt för mänskliga varelser, är omdiskuterat. I ebhroniternas traditionella
strävan att bygga synteser av världens kosmologier har man associerat Alaka med [Barhâ'a] och
[Jahya], de celestiala sfärer som i [Mhîmrätten] utgör [Den tusenögdes] paradis, medan andra menar
att det är en nära nog övergiven värld där [yakshiner] och [apsaror] nu vårdar trädgårdar åt svunna
gudar. Åter andra källor beskriver Alaka som en herrelös primalsfär som fordom styrdes av
[Parhakul], och nu är upphovet till [Parhakulkuber] och andra gåtfulla, utomvärldsliga väsen.

Det enda som är känt med säkerhet är att Alaka är ursprunget till våldsamma vindar och
pneumotropiska urladdningar som kan liknas vid mundana magistormar, vilket bevisats av Kabalaorden
under praktiska experiment med portalmagi.

  [Damoklenes]: Damoklenes
  [Barhâ'a]: Barhâa
  [Jahya]: Jahya
  [Mhîmrätten]: Mhîmrätten
  [Den tusenögdes]: Den_tusenögde
  [yakshiner]: Yakshiner
  [apsaror]: Apsaror
  [Parhakul]: Parhakul
  [Parhakulkuber]: Parhakulkuber