---
author: Ymir
created_at: '2011-06-16T21:39:29Z'
id: Forgald Notharg
links:
  category:
  - Allmänt åtlöje
  - Drunokier
  - Fanatiker
  - Komplex
  - Projargier
  - Riddare
  - Svärdsmästare
  mention:
  - Alamanda
  - Daval
  - Drunok
  - Garmond av Tior
  - Grakka
  - Miranda av St Kira
  - Nicoz Mehzinor
  - Regelius Fäktakademi
  - Ryttarkriget
  - Skymningsväktaren
  - Svärdsspelen i Hadarlon
  - 'Urag-Ghan'
  - Valis Tarazcan
  - Vidluf av Kinda
  - Vita döden
  occurrence:
  - Notharg.jpg
title: Forgald Notharg
---

![Forgald Nothargs personliga vapen]

Sir Forgald Notharg beskrevs förr ofta som [Drunoks] främste riddare, något som möjligen framstår
som skrattretande såhär i efterhand. Han hade bland annat äran att delta i [Svärdsspelen i Hadarlon]
2967, där han emellertid drog skam över sig genom att förlora mot tiraken [Grakka] redan i första
rundan, och blödande fick släpas iväg av fältskärer under allmänt spott och spe. För att göra saken
ännu värre deltog Forgald senare i ett mordförsök på [Skymningsväktaren], motiverat av riddarens
starkt anti-Samoriska religiösa övertygelse, som även detta misslyckades grovt, och ledde till att
Forgald fick fly hals över huvud längst Hadarlons gator.

Sedan dess har Forgald, utskämd, hållit låg profil vid hovet hos jarl [Vidluf av Kinda], en av
rikets mer notoriska projargier, där han bland annat deltog i det misslyckade försvaret av
[Urag-Ghan] under [Ryttarkriget], ytterligare en fläck på stackars Forgalds ära. Man kunde tro att
detta var droppen, kanske, men sedan dog jarlen i [Vita döden], och hans änka, den fruktade [Miranda
av St Kira], såg till att förnedra Forgald på alla tänkbara sätt sedan hans väpnare Filemon gjort en
av hennes döttrar med barn. Det slutade med att Filemon sprang till skogs och Forgald visades på
dörren, och hans hustru [Alamanda] övergav honom för att rymma ihop med Sir [Garmond av Tior].
Forgald kontemplerade nu självmord, med insåg det svåra i denna synd, och sedan dess har inte många
sett honom. Det ryktas nu att han håller till vid [Regelius Fäktakademi] i [Daval] under falskt
namn, för att träna upp sig inför sin comeback och kunna mäta sig med det nya gardet av skickliga
fäktare i Drunok - [Nicoz Mehzinor], [Valis Tarazcan], med flera.

  [Forgald Nothargs personliga vapen]: Notharg.jpg "Forgald Nothargs personliga vapen"
  [Drunoks]: Drunok
  [Svärdsspelen i Hadarlon]: Svärdsspelen_i_Hadarlon
  [Grakka]: Grakka
  [Skymningsväktaren]: Skymningsväktaren
  [Vidluf av Kinda]: Vidluf_av_Kinda
  [Urag-Ghan]: Urag-Ghan
  [Ryttarkriget]: Ryttarkriget
  [Vita döden]: Vita_döden
  [Miranda av St Kira]: Miranda_av_St_Kira
  [Alamanda]: Alamanda
  [Garmond av Tior]: Garmond_av_Tior
  [Regelius Fäktakademi]: Regelius_Fäktakademi
  [Daval]: Daval
  [Nicoz Mehzinor]: Nicoz_Mehzinor
  [Valis Tarazcan]: Valis_Tarazcan