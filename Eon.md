---
created_at: '2013-02-26T09:56:38Z'
id: Eon
links:
  category:
  - Work in progress
  mention:
  - Altabûr
  - Den himmelska elden
  - Dvärgisk matematik
  - Mhîmrättens
title: Eon
---

En eon är i Mundanas kalendrar oftast en period om exakt tiotusen år; begreppet härrör från det
coloniska ordet *ayon*. Colonierna trodde, olikt många nutida civilisationer, att tiden var cyklisk,
och använde en kalender där tiden löpte i cykler baserade på multiplar av åtta (möjligen kom
konceptet från början från [Dvärgisk matematik]). Den längsta cyklen i denna kalendar var en
*pryon*, en period på 80 000 år, och därefter kom ayoner som var 8000 år långa. Den coloniska
tideräkningen föll ur bruk när den coloniska civilisationens efterträdare annammade kalendrar som
utgick från ett bestämt datum och räknade framåt och bakåt från detta, och bara obskyra
civilisationer i världens ände behöll cykliska tideräkningar. I Västlanden var själva världsbilden
dock cyklisk, i det att man trodde att världen alltid skulle återskapas igen efter undergången, en
uppfattning som framförallt alltid intresserat [Mhîmrättens] mystiker i deras djuplodande
spekulationer om existensens dolda sanning. Med tiden resonerade de sig fram till att tiden mellan
skapelse och undergång var 15 000 år, och att undergången sedan följdes av 15 000 år av mörker och
ondska när [Altabûr] härskade över kosmos, innan världen återigen skapades (eller gavs ny livskraft)
ur [Den himmelska elden]. Dessa cykler kallades *kalpa* och

  [Dvärgisk matematik]: Dvärgisk_matematik
  [Mhîmrättens]: Mhîmrättens
  [Altabûr]: Altabûr
  [Den himmelska elden]: Den_himmelska_elden