---
author: Ymir
created_at: '2010-09-18T15:27:41Z'
id: Claimon Trencavel
links:
  category:
  - Adelsmän
  - Gudsmän
  - Musikaliska begåvningar
  - Sabrier
  - Ätten Trencavel
  mention:
  - Bertram de Elara
  occurrence:
  - Trencavel.jpg
title: Claimon Trencavel
---

![Broder Claimons ättevapen]

Broder Claimon är munk av St Tyndalls orden, verksam i Övärlden där han hoppas både att vinna själar
åt Daaks räkning och utforska arkipelagbornas kultur, språk och historia. För detta syfte har han
fått särskilda stipendier av sin orden, och det ryktas att han inte kommer särskilt väl överens med
fader [Bertram de Elara], en betydligt mer ortodox präst som är överhuvud för den sabriska kyrkan i
Stora Arkipelagen.

Claimon är runt de trettio, med inte alltför välansat skägg och begynnande flint, men med en
skarpskuren och egentligen ganska vacker profil. Hans ätt, Trencavel, är grevar i Consaber, så han
är egentligen långt mer högättad än han kan te sig i sina slitna, enkla kåpor. Som många andra
svurna åt trubadurhelgonet St Tyndall är Claimon en ganska kompetent musiker, men detta är något han
sällan uppvisar. 

**Resurser: 13 (Stipendier, kontakter, lekbröder)**\
**Rykte: 11 (Allmänt reko)**

  [Broder Claimons ättevapen]: Trencavel.jpg "Broder Claimons ättevapen"
  [Bertram de Elara]: Bertram_de_Elara