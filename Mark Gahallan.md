---
author: Ymir
created_at: '2011-07-27T20:12:25Z'
id: Mark Gahallan
links:
  category:
  - Adelsmän
  - Drunokier
  - Drunokiska Hertigar
  - Hädangångna
  - Vasallriddare
  - Ätten Gahallan
  mention:
  - Akala Gahallan
  - Mircalla av Orgiva
  - Ryttarkriget
  - Tolrune Gahallan
  - Val Ordos
  - Virgil Gahallan
  - Yegor van Culnar
  occurrence:
  - Mark_Gahallan.jpg
title: Mark Gahallan
---

![Hertig Marks personliga vapen] Mark, hertig av Namira, var äldste son till [Tolrune Gahallan],
furste av Valo, och därmed brorsons son till [Akala Gahallan], kung av Drunok. Han förmäldes i unga
år med den undersköna damariskan [Mircalla] av ätten van Culnar, ett äktenskap som orsakade
kontrovers på många håll eftersom Mircallas ätt var allmänt ökänd och hennes far, [furst Yegor],
allmänt hatad. Å andra sidan var Mircalla besjungen som en juvel i Damariens krona, av oerhört
mäktig och förnämlig ätt, och åsikterna går än idag isär om huruvida furst Tolrune gjorde ett bra
kap åt sin son eller ej.

Mark rönte viss framgång i [Ryttarkriget], där han deltog i försvaret av [Val Ordos], och blev
därefter känd som en god stridsman. Emellertid hjälpte detta föga mot de närmast övermänskliga
varelser som dräpte honom i ett bakhåll i de nordvästra utmarkerna, på väg för att gästa hertigen av
Val Ordos med sin familj.

Hertig Mark sörjs närmast av Mircalla och deras gemensamma son, [Virgil Gahallan]. Enligt envisa
rykten lär den förra inte sakna honom allt för mycket, dock.

  [Hertig Marks personliga vapen]: Mark_Gahallan.jpg "Hertig Marks personliga vapen"
  [Tolrune Gahallan]: Tolrune_Gahallan
  [Akala Gahallan]: Akala_Gahallan
  [Mircalla]: Mircalla_av_Orgiva
  [furst Yegor]: Yegor_van_Culnar
  [Ryttarkriget]: Ryttarkriget
  [Val Ordos]: Val_Ordos
  [Virgil Gahallan]: Virgil_Gahallan