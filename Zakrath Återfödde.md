---
author: Ymir
category:
- Beast masters
- Enigmatiska figurer
- Gudsmän
- Rådgivare
- Schamaner
- Tiraker
created_at: '2012-09-21T16:47:06Z'
id: zakrath återfödde
title: Zakrath Återfödde
---
Zakrath Återfödde är ett mysterium. Denne medelålders tirakschaman dök plötsligt upp i [Garandor] ombord ett sabriskt fartyg, och har på kort tid fått ett närmast orimligt inflytande utan att någon egentligen förstår hur det gått till. Zakrath började med att på något vis vinna lokala gûrders respekt, och var bara några veckor senare rådgivare åt [De tre jättarna], trukhmatriarkerna som styr [Blodkäftarna], stadens största gatugäng, och kanske viktigaste tirakiska fraktion efter [Kamazhta]. Matriarkerna låter sig knappast manipuleras av den mystiske Zakrath, men de har påverkats av hans karisma och låtit insupa hans visdom; Maktahdyrkan har fått ökat intresse bland Blodkäftarna sedan Zakrath dök upp, och nyrekryteringen går bättre än någonsin. Det viskas bland utomstående att Zakrath på något vis är ett alias för en mäktig och berömd tirak som döljer sig bakom denna förklädnad, och att det är vetskapen om detta som lockar så många till hans sida. Vad Zakrath egentligen har för agenda är oklart, då han hittils gått i de tre matriarkernas ledband, men att han hoppas uppnå något för egen vinning genom Blodkäftarna är det ingen som tvivlar på.

  [Garandor]: Garandor
  [De tre jättarna]: De_tre_jättarna
  [Blodkäftarna]: Blodkäftarna
  [Kamazhta]: Kamazhta