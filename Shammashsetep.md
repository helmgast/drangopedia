---
author: Ymir
category:
- Autonomer
- Dakhû'r-nu
- Hädangångna
- Inte alla indianer i kanoten
- Kamorfer
- Uråldriga
- Ärkemagiker
created_at: '2012-09-21T20:14:45Z'
id: shammashsetep
title: Shammashsetep
---
Shammashsetep var en uråldrig [kamorf] som fått ansvaret att vaka över [Världens hjärta]. Millennier av ensamhet ledde emellertid till ett tilltagande missbruk av den väldiga artefakten, och Shammahsetep började spinna egna, radikala planer för dess framtid. När en grupp äventyrare till slut hittade hans ö med hjälp av [Akashâs kristallros] gjorde kamorfen misstaget att underskatta dem. Visst, även de kraftfullaste av individer på inkräktarnas sida, såsom [Xiannu]-kamorfen [Atargatis] och den unga drakväkterskan [Eithene] var intet mot Shammashseteps förmågor, men den valde likfullt att använda sin magi och sina förvridna tjänare att tortera och utforska dem på håll snarare än att krossa dem direkt. Först när det hettade till åkallade Shammashsetep bisarra [kosmiska väsen] för att förgöra inkräktarna utan misskund. Men då var det redan försent, älvan [Arali], uppfylld av gudomliga krafter jämnstarka med Shammashsetep, hade hittat vägen in till Världens hjärta, och dess väktares bana ändades av [Morgonregnets klinga], efter eoner av liv på jorden.

  [kamorf]: Kamorf
  [Världens hjärta]: Världens_hjärta
  [Akashâs kristallros]: Akashâs_kristallros
  [Xiannu]: Xiannu
  [Atargatis]: Atargatis
  [Eithene]: Eithene
  [kosmiska väsen]: Eterherre
  [Arali]: Arali
  [Morgonregnets klinga]: Shonian_meniyse