---
author: Lycan
category:
- Besvärjelser
- Magi
created_at: '2011-02-07T14:48:55Z'
id: skototropiska effekter & besvärjelser
title: Skototropiska effekter & besvärjelser
---
## Effekter

## Avskilja skugga

Skototropi: 3, Räckvidd: Personlig, Varaktighet: Temporär

Effekten kopplar loss magikerns skugga, som blir kvar på platsen där effekten vävdes, låst i den pose magikern hade i vävningsögonblicket. Skuggan i sig är kusligt orörlig om effekten inte kombineras med andra effekter, frånsett så till vida att den subtilt drar sig undan direkta ljuskällor. Magikern själv saknar skugga under varaktigheten. Effekten kan bland mycket annat användas för att lämna meddelanden i form av gester och dylikt, och kan te sig extremt besvärande för utomstående betraktare.

## Skuggprojektion

Skototropi: 1+, Räckvidd: Avstånd, Varaktighet: Temporär

*\*Effekten kan inte göras permanent*

Magikern kan projicera sin skugga på en belyst yta inom räckvidden. Hon behöver antingen kunna förnimma denna yta eller ha gjort så tidigare vid något tillfälle. Skuggan kommer i alla avseenden bete sig precis som magikerns skugga skulle ha gjort normalt, och kan således användas för att förmedla budskap i form av gester, skådespel och teckenspråk, med mycket mera. För varje extra filament som används kan skuggan från ytterligare en individ i magikerns omedelbara närhet inkluderas i projektionen.

## Hemsökelse

Skototropi: 1+, Räckvidd: Beröring, Varaktighet: Temporär

Målet för effekten kommer under varaktigheten att attrahera spöklika skototropiska fenomen. Detta tar sig uttryck i att personen kan uppfatta rörelser och skuggiga gestalter i mörka utrymmen runt omkring sig. Detta är inte illusioner, så andra individer kan också ana dem, vilket kan ha negativa effekter på den drabbades sociala liv. Effekten kan för somliga vara oerhört skrämmande, och även de mest hårdhudade finner sig åtminstone en smula distraherade. Rent konkret drabbar effekten en specifik person, vars alla handlingar som kräver någon högre grad av koncentration eller perception ökar med +Ob1T6 i svårighet för varje filament som effekten vävs med. På högre magnituder är skuggfenomenen anmärkningsvärt påtagliga och dramatiska, och kan tillochmed dränka ljuskällor i korta stunder.

## Mörkerharmoni

Skototropi: 1+, Räckvidd: Beröring, Varaktighet: Temporär

Denna exotiska effekt används för att skapa en förbindelse med en okänd källa till primordialt mörker; Mundanas magiker är oense om den ligger i Underjorden eller någonstans bortom stjärnorna. Effekten i sig gör föga mer än att skapa en absurt obehaglig stämning, men är nödvändig för att animera en form av vandöd kallad 'Skugga', vars essens måste åkallas med lika många magnituder Mörkerharmoni som den vandödes rang. Man kan också kombinera Mörkerharmoni med 'Gestalta' för att skapa en så kallad 'Ond Skugga', eller med 'Nedkalla' om man när en desperat lust att avsluta sitt jordiska liv.

## Skuggportal

Skototropi: 2, Räckvidd: Avstånd, Varaktighet: Provisorisk

Effekten fungerar i stort som effekten 'Portal', men med den fördelen att portalen är väldigt svår för utomstående att upptäcka - vilket mörkt hörn som helst är tjänligt som en Skuggportal. Lyses hörnet upp blir skuggportalen tillfälligt otjänlig, men fungerar så fort det blir mörkt igen. Skuggportalen behöver kombineras med en areaeffekt för att man ska kunna passera igenom den, men man måste inte, som med ordinära portaler, identifiera dess sanna namn - istället behövs den astrotropiska effekten 'Orientering' för att se till att man kommer ut på portalens andra sida. Trots att förflyttningen för magikerns egen del upplevs som nära nog instantan tycks det nämnligen som att det finns *något* mellan skuggportalerna, som 'Orientering' skapar en instinktiv förmåga att hitta ut ur. Magiker som vet vad de gör ser av någon anledning ofta till att omgärda sina skuggportaler med pentagram av hög magnitud.

## Tussmörker

Skototropi: 2, Räckvidd: Avstånd, Varaktighet: Temporär\*

*\*Effekten kan inte göras permanent*

Effekten skapar lokalt skymningsdunkel inom räckvidden, som magikern måste befinna sig i mitten av. Utöver att det ser ganska spektakulärt ut är den enda konkreta effekten att Skugglandsportar blir en magnitud lättare att skapa. Svårigheten kan aldrig bli lägre än Mycket Lätt (Ob1T6).

## Besvärjelser

## Ayemes Skuggskrift (3)

Även känd som: -
Färdigheter: Alstra skototropi (Ob3T6), Transformering (Ob3T6\*), Besvärjelse (Ob1T6), Besvärjelse (Ob1T6)
Tidsåtgång: Två rundor
Räckvidd: Avstånd
Varaktighet: Temporär
*\*Transformering av två filament till semotropi med ett filaments förlust*
Besvärjelsen skapar skrivtecken av skuggan från ett objekt. De ter sig ofta bisarra och oformliga, men när man väl upptäckt dem är de inte svåra att läsa. Texten kan inte vara särskilt lång, och gör sig därför ofta bättre med ideografiska skriftspråk som kan förmedla mer med färre tecken.

## Iwa Nibos Dansande Skuggor (3)

Även känd som: Skotomantikerns Lilla Danse Macabre, Ra'Drachs Fenomenala Fasa
Färdigheter: Alstra skototropi (Ob3T6), Transformering (Ob3T6\*), Besvärjelse (Ob3t6), Besvärjelse (Ob3T6)
Tidsåtgång: Två rundor
Räckvidd: Avstånd med två meters radie
Varaktighet: Temporär
*\*Transformering av två filament till ataxatropi med ett filaments förlust*
Besvärjelsen förändrar och animerar alla skuggor inom en radie av två meter. Magikern har stor, men av någon oförklarad anledning inte fullständig, kontroll på hur de förändras och rör sig. Stundtals kan det te sig som om de hade ett eget liv.

## Tenzens Diskreta Övertalning (2)

Även känd som: Ra'Drachs Vederstyggliga Vitsord, Svekfullhetsförbannelsen
Färdigheter: Alstra skototropi (Ob3T6), Besvärjelse (Ob2T6)
Tidsåtgång: En runda
Räckvidd: Avstånd
Varaktighet: Temporär
Besvärjelsen vävs dolt med ett sympatetisk band i form av ett föremål som tillhört offret, och påverkar subtilt henne med negativa energier som underminerar lojalitetskänslor. Hon får +Ob2T6 i svårighet på alla slag för Lojalitet under varaktigheten.

## Mbedes Blödande Docka (3)

Även känd som: Lilla Blodsförbannelsen
Färdigheter: Alstra skototropi (Ob3T6), Transformering (Ob3T6)\*, Besvärjelse (Ob2T6)
*\*Transformering av tre filament till nekrotropi med ett filaments förlust*
Tidsåtgång: Två rundor
Räckvidd: Dubbelt avstånd (60 meter)
Varaktighet: Momentan
Offret drabbas av Ob2T6 blödningstakt. Besvärjelsen kräver ett sympatetiskt band i form av en primitiv docka, ett porträtt eller någon annan avbild av offret.