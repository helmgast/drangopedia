---
author: Joel
category:
- Krigarsällskap
- Skämt som gått för långt
created_at: '2011-02-27T04:09:23Z'
id: ljusets riddare
title: Ljusets Riddare
---
En starkt konservativ krigarorden som, trots att de kallar sig riddare, inte har en droppe ädelt blod i ådrorna och än mindre har råd med hästar. Orden är stenhårt traditionsbunden och betraktar nytänkande med misstänksamhet, skepsis eller ren fientlighet. För att kontrollera inflödet av idéer är det endast stormästaren som tillåts vara läskunnig.

Orden sätter av någon anledning stort värde på alvsmidda svärd, men har bara ett vagt hum om varför eller vad som skiljer alvsmide från annat. Detta har gjort att pyarköpmannen [Amori'an Meseri] genom åren tjänat en förmögenhet på att marknadsföra mediokra ashariska svärd som "de bästa och vassaste alviska svärden" till orden.

  [Amori'an Meseri]: Amorian_Meseri