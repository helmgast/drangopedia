---
author: Ymir
created_at: '2011-02-18T07:17:21Z'
id: Aricandor
links:
  category:
  - Akademiker
  - Bastarder
  - Exotiska rasblandningar
  - Jargier
  - Neurotiker
  - Stora universitetet
  mention:
  - Gebashan Häxkonungen
title: Aricandor
---

Aricandor är en av Arkipelagens mest välrenommerade akademiker. Född och uppvuxen i Garandor har han
trots somliga excentriciteter blivit något av en inventarie i staden, och även om hans ofta vilt
spekulativa teorier ibland baktalas är det sällan med något verkligt elakt uppsåt så mycket som
någon sorts vagt familjär värme. Detta beror förvisso delvis på att Aricandor, oftast, har vett nog
att hålla sina mer kontroversiella idéer för sig själv.

Det är inte bara Aricandors intellektuella prestationer och kontroverser som gör honom berömd på
Oriton. Som en tvivelaktig jargisk munks kärleksbarn med en mûhadinsk danserska har han osedvanligt
bleka, ljushylta drag jämfört med de flesta av stadens invånare, och hans blonda skägg gör att han
sticker ut rejält på universitetet. Därtill företog han i sin ungdom en episk resa i Västlanden, där
han enligt envisa rykten stod öga mot öga med [Gebashan Häxkonungen] och kämpade sida vid sida med
en av Daaks utvalda profeter mot en hiskelig demonisk kraft som hotade att söndra världen.
Överdrivet eller ej så tycks åtminstone en del av detta vara sant - Aricandor är Arkipelagens
främsta kännare av Västlanden och expert på Mûhads språk, skrift och kultur, och tycks onekligen
besitta märkligt djupa kunskaper inom områden sunt folk helst undviker.\
**Resurser: 12 (Enorma kunskaper)**

  [Gebashan Häxkonungen]: Gebashan_Häxkonungen